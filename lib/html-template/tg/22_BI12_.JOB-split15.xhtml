<div>
  <p class="w_biblebookname">Job</p>
  <p class="sb">
    <a id="chapter15"></a>
    <a id="chapter15_verse1"></a>
    <span class="w_ch">
      <b>15 </b>
    </span>At si Elipaz na Temanita ay sumagot at nagsabi:</p>
  <p class="sl">
    <a id="chapter15_verse2"></a>
    <b>
      <sup>2 </sup>
    </b>“Ang isa bang taong marunong ay sasagot ng mahanging kaalaman,</p>
  <p class="sz">O pupunuin ba niya ang kaniyang tiyan ng hanging silangan?</p>
  <p class="sl">
    <a id="chapter15_verse3"></a>
    <b>
      <sup>3 </sup>
    </b>Ang pagsaway lamang ng isang salita ay walang silbi,</p>
  <p class="sz">At ang mga pananalita lamang ay hindi kapaki-pakinabang sa ganang sarili.</p>
  <p class="sl">
    <a id="chapter15_verse4"></a>
    <b>
      <sup>4 </sup>
    </b>Gayunman, inaalisan mo ng bisa ang pagkatakot sa Diyos,</p>
  <p class="sz">At binabawasan mo ang anumang pagkabahala sa harap ng Diyos.</p>
  <p class="sl">
    <a id="chapter15_verse5"></a>
    <b>
      <sup>5 </sup>
    </b>Sapagkat sinasanay ng iyong kamalian ang iyong bibig,</p>
  <p class="sz">At pinipili mo ang dila ng mga taong tuso.</p>
  <p class="sl">
    <a id="chapter15_verse6"></a>
    <b>
      <sup>6 </sup>
    </b>Inaari kang balakyot ng iyong bibig, at hindi ako;</p>
  <p class="sz">At ang sarili mong mga labi ay sumasagot laban sa iyo.</p>
  <p class="sl">
    <a id="chapter15_verse7"></a>
    <b>
      <sup>7 </sup>
    </b>Ikaw ba ang kauna-unahang tao na ipinanganak,</p>
  <p class="sz">O iniluwal ka bang may mga kirot ng pagdaramdam bago pa ang mga burol?</p>
  <p class="sl">
    <a id="chapter15_verse8"></a>
    <b>
      <sup>8 </sup>
    </b>Sa matalik na pakikipag-usap ng Diyos ay nakikinig ka ba,</p>
  <p class="sz">At sinasarili mo ba ang karunungan?</p>
  <p class="sl">
    <a id="chapter15_verse9"></a>
    <b>
      <sup>9 </sup>
    </b>Ano ba ang alam mo na hindi namin alam?</p>
  <p class="sz">Ano ang nauunawaan mo na wala rin sa amin?</p>
  <p class="sl">
    <a id="chapter15_verse10"></a>
    <b>
      <sup>10 </sup>
    </b>Kapuwa ang may-uban at ang matanda na ay kasama namin,</p>
  <p class="sz">Yaong may mas maraming araw kaysa sa iyong ama.</p>
  <p class="sl">
    <a id="chapter15_verse11"></a>
    <b>
      <sup>11 </sup>
    </b>Ang mga kaaliwan ba mula sa Diyos ay hindi sapat para sa iyo,</p>
  <p class="sz">O ang isang salita na sinalita sa iyo nang banayad?</p>
  <p class="sl">
    <a id="chapter15_verse12"></a>
    <b>
      <sup>12 </sup>
    </b>Bakit ka nadadala ng iyong puso,</p>
  <p class="sz">At bakit kumikislap ang iyong mga mata?</p>
  <p class="sl">
    <a id="chapter15_verse13"></a>
    <b>
      <sup>13 </sup>
    </b>Sapagkat ibinabaling mo ang iyong espiritu laban sa Diyos,</p>
  <p class="sz">At nagpalabas ka ng mga salita mula sa iyong bibig.</p>
  <p class="sl">
    <a id="chapter15_verse14"></a>
    <b>
      <sup>14 </sup>
    </b>Ano ang taong mortal upang siya ay maging malinis,</p>
  <p class="sz">O ang sinumang ipinanganak ng isang babae upang siya ang maging tama?</p>
  <p class="sl">
    <a id="chapter15_verse15"></a>
    <b>
      <sup>15 </sup>
    </b>Narito! Sa kaniyang mga banal ay wala siyang tiwala,</p>
  <p class="sz">At maging ang langit ay hindi malinis sa kaniyang paningin.</p>
  <p class="sl">
    <a id="chapter15_verse16"></a>
    <b>
      <sup>16 </sup>
    </b>Lalo pa nga kapag ang isa ay karima-rimarim at tiwali,</p>
  <p class="sz">Isang tao na umiinom ng kalikuan na parang tubig!</p>
  <p class="sl">
    <a id="page814"></a>
    <a id="chapter15_verse17"></a>
    <b>
      <sup>17 </sup>
    </b>Ipahahayag ko iyon sa iyo. Makinig ka sa akin!</p>
  <p class="sz">Ito man ay namasdan ko, kaya hayaan mong isaysay ko,</p>
  <p class="sl">
    <a id="chapter15_verse18"></a>
    <b>
      <sup>18 </sup>
    </b>Yaong sinasabi ng marurunong</p>
  <p class="sz">At hindi nila itinago, yamang iyon ay mula sa kanilang mga ama.</p>
  <p class="sl">
    <a id="chapter15_verse19"></a>
    <b>
      <sup>19 </sup>
    </b>Sa kanila lamang ibinigay ang lupain,</p>
  <p class="sz">At walang taga-ibang bayan ang dumaan sa gitna nila.</p>
  <p class="sl">
    <a id="chapter15_verse20"></a>
    <b>
      <sup>20 </sup>
    </b>Sa lahat ng kaniyang mga araw ang balakyot ay nagdurusa ng pahirap,</p>
  <p class="sz">Maging ang mismong bilang ng mga taon na itinaan para sa maniniil.</p>
  <p class="sl">
    <a id="chapter15_verse21"></a>
    <b>
      <sup>21 </sup>
    </b>Ang ingay ng mga nakapanghihilakbot na bagay ay nasa kaniyang pandinig;</p>
  <p class="sz">Sa panahon ng kapayapaan ay isang mananamsam ang dumarating sa kaniya.</p>
  <p class="sl">
    <a id="chapter15_verse22"></a>
    <b>
      <sup>22 </sup>
    </b>Hindi siya naniniwala na siya ay babalik pa mula sa kadiliman,</p>
  <p class="sz">At siya ay nakataan para sa tabak.</p>
  <p class="sl">
    <a id="chapter15_verse23"></a>
    <b>
      <sup>23 </sup>
    </b>Siya ay lumalaboy sa paghahanap ng tinapay—nasaan iyon?</p>
  <p class="sz">Alam na alam niya na ang araw ng kadiliman ay handa na sa kaniyang kamay.</p>
  <p class="sl">
    <a id="chapter15_verse24"></a>
    <b>
      <sup>24 </sup>
    </b>Kabagabagan at panggigipuspos ay laging sumisindak sa kaniya;</p>
  <p class="sz">Pinananaigan siya ng mga iyon tulad ng isang hari na nakahanda sa pagsalakay.</p>
  <p class="sl">
    <a id="chapter15_verse25"></a>
    <b>
      <sup>25 </sup>
    </b>Sapagkat iniuunat niya ang kaniyang kamay laban sa Diyos,</p>
  <p class="sz">At laban sa Makapangyarihan-sa-lahat ay tinatangka niyang ipakitang nakahihigit siya;</p>
  <p class="sl">
    <a id="chapter15_verse26"></a>
    <b>
      <sup>26 </sup>
    </b>Sapagkat tumatakbo siya laban sa kaniya nang may katigasan ng leeg,</p>
  <p class="sz">Taglay ang makakapal na umbok ng kaniyang mga kalasag;</p>
  <p class="sl">
    <a id="chapter15_verse27"></a>
    <b>
      <sup>27 </sup>
    </b>Sa dahilang tinatakpan nga niya ang kaniyang mukha ng kaniyang katabaan</p>
  <p class="sz">At nagtitipon siya ng taba sa kaniyang mga balakang,</p>
  <p class="sl">
    <a id="chapter15_verse28"></a>
    <b>
      <sup>28 </sup>
    </b>Siya ay tumatahan lamang sa mga lunsod na gigibain;</p>
  <p class="sz">Sa mga bahay na hindi laging tatahanan ng mga tao,</p>
  <p class="sz">Na tiyak na nakatalagang maging mga bunton ng mga bato.</p>
  <p class="sl">
    <a id="chapter15_verse29"></a>
    <b>
      <sup>29 </sup>
    </b>Hindi siya yayaman at ang kaniyang yaman ay hindi darami,</p>
  <p class="sz">Ni palalaganapin man niya sa lupa ang pag-aari ng mga ito.</p>
  <p class="sl">
    <a id="chapter15_verse30"></a>
    <b>
      <sup>30 </sup>
    </b>Hindi siya tatalikod mula sa kadiliman;</p>
  <p class="sz">Ang kaniyang sanga ay tutuyuin ng isang liyab,</p>
  <p class="sz">At siya ay malilihis sa isang buga ng Kaniyang bibig.</p>
  <p class="sl">
    <a id="chapter15_verse31"></a>
    <b>
      <sup>31 </sup>
    </b>Huwag siyang manampalataya sa kawalang-kabuluhan, na naililigaw,</p>
  <p class="sz">Sapagkat kawalang-kabuluhan lamang ang makukuha niya bilang kapalit;</p>
  <p class="sl">
    <a id="chapter15_verse32"></a>
    <b>
      <sup>32 </sup>
    </b>Bago pa ang kaniyang araw ay magaganap iyon.</p>
  <p class="sz">At ang kaniyang supang ay tiyak na hindi yayabong.</p>
  <p class="sl">
    <a id="chapter15_verse33"></a>
    <b>
      <sup>33 </sup>
    </b>Ilalaglag niya ang kaniyang mga hilaw na ubas na gaya ng isang punong ubas,<a id="page815"></a></p>
  <p class="sz">At lalagasin niya ang kaniyang mga bulaklak na gaya ng isang punong olibo.</p>
  <p class="sl">
    <a id="chapter15_verse34"></a>
    <b>
      <sup>34 </sup>
    </b>Sapagkat ang kapulungan ng mga apostata ay baog,</p>
  <p class="sz">At lalamunin ng apoy ang mga tolda ng panunuhol.</p>
  <p class="sl">
    <a id="chapter15_verse35"></a>
    <b>
      <sup>35 </sup>
    </b>May paglilihi ng kabagabagan at pagsisilang niyaong nakasasakit,</p>
  <p class="sz">At ang kanilang tiyan ay naghahanda ng panlilinlang.”</p>
</div>