<div>
  <p class="w_biblebookname">Kawikaan</p>
  <p class="sb">
    <a id="chapter22"></a>
    <a id="chapter22_verse1"></a>
    <span class="w_ch">
      <b>22 </b>
    </span>Ang pangalan ay mas mabuting piliin sa halip na saganang kayamanan; ang lingap ay mas mabuti kaysa sa pilak at ginto.</p>
  <p class="sb">
    <a id="chapter22_verse2"></a>
    <b>
      <sup>2 </sup>
    </b>Ang mayaman at ang dukha ay nagsalubong. Ang Maylikha sa kanilang lahat ay si Jehova.</p>
  <p class="sb">
    <a id="chapter22_verse3"></a>
    <b>
      <sup>3 </sup>
    </b>Matalino ang nakakakita ng kapahamakan at nagkukubli, ngunit ang mga walang-karanasan ay dumaraan at daranas ng kaparusahan.</p>
  <p class="sb">
    <a id="chapter22_verse4"></a>
    <b>
      <sup>4 </sup>
    </b>Ang bunga ng kapakumbabaan at ng pagkatakot kay Jehova ay kayamanan at kaluwalhatian at buhay.</p>
  <p class="sb">
    <a id="chapter22_verse5"></a>
    <b>
      <sup>5 </sup>
    </b>Mga tinik at mga bitag ang nasa daan ng liko; siyang nagbabantay ng kaniyang kaluluwa ay lumalayo sa mga iyon.</p>
  <p class="sb">
    <a id="chapter22_verse6"></a>
    <b>
      <sup>6 </sup>
    </b>Sanayin mo ang bata ayon sa daang nararapat sa kaniya; tumanda man siya ay hindi niya iyon lilihisan.</p>
  <p class="sb">
    <a id="chapter22_verse7"></a>
    <b>
      <sup>7 </sup>
    </b>Ang mayaman ang namamahala sa mga dukha, at ang nanghihiram ay lingkod ng taong nagpapahiram.</p>
  <p class="sb">
    <a id="chapter22_verse8"></a>
    <b>
      <sup>8 </sup>
    </b>Siyang naghahasik ng kalikuan ay aani ng bagay na nakasasakit, ngunit ang tungkod ng kaniyang poot ay sasapit sa kawakasan.</p>
  <p class="sb">
    <a id="chapter22_verse9"></a>
    <b>
      <sup>9 </sup>
    </b>Siyang may mabait na mata ay pagpapalain, sapagkat nagbigay siya ng kaniyang pagkain sa maralita.</p>
  <p class="sb">
    <a id="chapter22_verse10"></a>
    <b>
      <sup>10 </sup>
    </b>Palayasin mo ang manunuya, upang maalis ang pagtatalo at upang matigil ang usapin sa batas at ang kasiraang-puri.</p>
  <p class="sb">
    <a id="chapter22_verse11"></a>
    <b>
      <sup>11 </sup>
    </b>Ang umiibig sa kadalisayan ng puso—dahil sa panghalina ng kaniyang mga labi ay magiging kasamahan niya ang hari.</p>
  <p class="sb">
    <a id="chapter22_verse12"></a>
    <b>
      <sup>12 </sup>
    </b>Ang mga mata ni Jehova ay nagsasanggalang sa kaalaman, ngunit iginugupo niya ang mga salita ng taksil.</p>
  <p class="sb">
    <a id="chapter22_verse13"></a>
    <b>
      <sup>13 </sup>
    </b>Sinasabi ng tamad: “May leon sa labas! Sa gitna ng mga liwasan ay papaslangin ako!”</p>
  <p class="sb">
    <a id="chapter22_verse14"></a>
    <b>
      <sup>14 </sup>
    </b>Ang bibig ng mga babaing di-kilala ay malalim na hukay. Ang isang tinuligsa ni Jehova ay mahuhulog doon.</p>
  <p class="sb">
    <a id="chapter22_verse15"></a>
    <b>
      <sup>15 </sup>
    </b>Ang kamangmangan ay nakatali sa puso ng bata; ang pamalong pandisiplina ang maglalayo nito sa kaniya.</p>
  <p class="sb">
    <a id="chapter22_verse16"></a>
    <b>
      <sup>16 </sup>
    </b>Siyang nandaraya sa maralita upang makapaglaan ng maraming bagay sa kaniyang sarili, siya rin na nagbibigay sa mayaman, ay tiyak na nakatalaga sa kakapusan.</p>
  <p class="sb">
    <a id="chapter22_verse17"></a>
    <b>
      <sup>17 </sup>
    </b>Ikiling mo ang iyong pandinig at dinggin mo ang mga salita <a id="page1035"></a>ng marurunong, upang maituon mo ang iyong puso sa aking kaalaman. <a id="chapter22_verse18"></a><b><sup>18 </sup></b>Sapagkat kaiga-igaya nga na ingatan mo ang mga iyon sa iyong tiyan, upang ang mga iyon ay magkakasamang maitatag nang matibay sa iyong mga labi.</p>
  <p class="sb">
    <a id="chapter22_verse19"></a>
    <b>
      <sup>19 </sup>
    </b>Upang ang iyong pagtitiwala ay malagak kay Jehova, nagbigay ako sa iyo ngayon ng kaalaman, sa iyo nga.</p>
  <p class="sb">
    <a id="chapter22_verse20"></a>
    <b>
      <sup>20 </sup>
    </b>Hindi ba ako sumulat sa iyo noon taglay ang mga pagpapayo at kaalaman, <a id="chapter22_verse21"></a><b><sup>21 </sup></b>upang ipakita sa iyo ang pagiging totoo ng mga totoong pananalita, upang magbalik ng mga pananalita na siyang katotohanan—sa isa na nagsusugo sa iyo?</p>
  <p class="sb">
    <a id="chapter22_verse22"></a>
    <b>
      <sup>22 </sup>
    </b>Huwag mong pagnakawan ang maralita sapagkat siya ay maralita, at huwag mong siilin sa pintuang-daan ang napipighati. <a id="chapter22_verse23"></a><b><sup>23 </sup></b>Sapagkat si Jehova mismo ang magtatanggol ng kanilang usapin, at talagang pagnanakawan niya ng kaluluwa yaong mga nagnanakaw sa kanila.</p>
  <p class="sb">
    <a id="chapter22_verse24"></a>
    <b>
      <sup>24 </sup>
    </b>Huwag kang makikisama sa sinumang madaling magalit; at sa taong magagalitin ay huwag kang sasama, <a id="chapter22_verse25"></a><b><sup>25 </sup></b>upang hindi mo matutuhan ang kaniyang mga landas at magdala nga ng silo sa iyong kaluluwa.</p>
  <p class="sb">
    <a id="chapter22_verse26"></a>
    <b>
      <sup>26 </sup>
    </b>Huwag kang makisama sa mga naghahampasan ng mga kamay, sa mga nananagot sa mga pautang. <a id="chapter22_verse27"></a><b><sup>27 </sup></b>Kung wala kang ibabayad, bakit niya kukunin ang iyong higaan sa ilalim mo?</p>
  <p class="sb">
    <a id="chapter22_verse28"></a>
    <b>
      <sup>28 </sup>
    </b>Huwag mong iuurong ang isang sinaunang hangganan, na inilagay ng iyong mga ninuno.</p>
  <p class="sb">
    <a id="chapter22_verse29"></a>
    <b>
      <sup>29 </sup>
    </b>Nakakita ka na ba ng taong dalubhasa sa kaniyang gawain? Sa harap ng mga hari siya tatayo; hindi siya tatayo sa harap ng mga karaniwang tao.</p>
</div>