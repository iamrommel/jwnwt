<div>
  <p class="w_biblebookname">Panaghoy</p>
  <p class="ss">
    <span class="smcap">א </span>[<i>Alep</i>]</p>
  <p class="sl">
    <a id="chapter2"></a>
    <a id="chapter2_verse1"></a>
    <span class="w_ch">
      <b>2 </b>
    </span>O ano’t sa kaniyang galit ay tinatakpan ni Jehova ng ulap ang anak na babae ng Sion!</p>
  <p class="sz">Mula sa langit ay inihagis niya sa lupa ang kagandahan ng Israel.</p>
  <p class="sz">At hindi niya inalaala ang kaniyang tuntungan noong araw ng kaniyang galit.</p>
  <p class="ss">
    <span class="smcap">ב </span>[<i>Bet</i>]</p>
  <p class="sl">
    <a id="chapter2_verse2"></a>
    <b>
      <sup>2 </sup>
    </b>Si Jehova ay nanlamon, hindi niya kinahabagan ang alinman sa mga tinatahanang dako ng Jacob.</p>
  <p class="sz">Sa kaniyang poot ay giniba niya ang mga nakukutaang dako ng anak na babae ng Juda.</p>
  <p class="sz">Inilugmok niya sa lupa, nilapastangan niya ang kaharian at ang mga prinsipe nito.</p>
  <p class="ss">
    <span class="smcap">ג </span>[<i>Gimel</i>]</p>
  <p class="sl">
    <a id="chapter2_verse3"></a>
    <b>
      <sup>3 </sup>
    </b>Sa init ng galit ay pinutol niya ang bawat sungay ng Israel.</p>
  <p class="sz">Iniurong niya ang kaniyang kanang kamay mula sa harap ng kaaway;</p>
  <p class="sz">At sa Jacob ay patuloy siyang nagniningas na parang nagliliyab na apoy na nanlalamon sa buong palibot.</p>
  <p class="ss">
    <span class="smcap">ד </span>[<i>Dalet</i>]</p>
  <p class="sl">
    <a id="chapter2_verse4"></a>
    <b>
      <sup>4 </sup>
    </b>Niyapakan niya ang kaniyang busog tulad ng isang kaaway. Ang kaniyang kanang kamay ay lumagay sa dako nito</p>
  <p class="sz">Tulad ng isang kalaban, at pinagpapatay niya ang lahat ng mga kanais-nais sa paningin.</p>
  <p class="sz">Sa tolda ng anak na babae ng Sion ay ibinuhos niya ang kaniyang pagngangalit, na parang apoy.</p>
  <p class="ss">
    <span class="smcap">ה </span>[<i>He</i>]</p>
  <p class="sl">
    <a id="chapter2_verse5"></a>
    <b>
      <sup>5 </sup>
    </b>Si Jehova ay naging parang kaaway. Nilamon niya ang Israel.</p>
  <p class="sz">Nilamon niya ang lahat ng mga tirahang tore nito; giniba niya ang kaniyang mga nakukutaang dako.</p>
  <p class="sh">At sa anak na babae ng Juda ay pinararami niya ang pagdadalamhati at pagtaghoy.</p>
  <p class="ss">
    <span class="smcap">ו </span>[<i>Waw</i>]</p>
  <p class="sl">
    <a id="chapter2_verse6"></a>
    <b>
      <sup>6 </sup>
    </b>At pinakikitunguhan niya nang marahas ang kaniyang kubol gaya niyaong nasa isang hardin. Sinira niya ang kaniyang kapistahan.</p>
  <p class="sz">Pinangyari ni Jehova na ang kapistahan at ang sabbath ay malimot sa Sion,</p>
  <p class="sz">At sa kaniyang galít na pagtuligsa ay hindi siya nagpapakita ng paggalang sa hari at saserdote.</p>
  <p class="ss">
    <span class="smcap">ז </span>[<i>Zayin</i>]</p>
  <p class="sl">
    <a id="page1254"></a>
    <a id="chapter2_verse7"></a>
    <b>
      <sup>7 </sup>
    </b>Tinanggihan ni Jehova ang kaniyang altar. Iwinaksi niya ang kaniyang santuwaryo.</p>
  <p class="sz">Sa kamay ng kaaway ay isinuko niya ang mga pader ng mga tirahang tore nito.</p>
  <p class="sz">Sa bahay ni Jehova ay inilakas nila ang kanilang tinig, gaya ng sa araw ng kapistahan.</p>
  <p class="ss">
    <span class="smcap">ח </span>[<i>Ket</i>]</p>
  <p class="sl">
    <a id="chapter2_verse8"></a>
    <b>
      <sup>8 </sup>
    </b>Inisip ni Jehova na gibain ang pader ng anak na babae ng Sion.</p>
  <p class="sz">Iniunat niya ang pising panukat. Hindi niya iniurong ang kaniyang kamay mula sa paglamon.</p>
  <p class="sz">At pinagdadalamhati niya ang muralya at ang pader. Magkasamang naglalaho ang mga iyon.</p>
  <p class="ss">
    <span class="smcap">ט </span>[<i>Tet</i>]</p>
  <p class="sl">
    <a id="chapter2_verse9"></a>
    <b>
      <sup>9 </sup>
    </b>Ang mga pintuang-daan nito ay lumubog sa mismong lupa.</p>
  <p class="sl">Kaniyang sinira at pinagdurug-durog ang mga halang nito.</p>
  <p class="sz">Ang hari nito at ang mga prinsipe nito ay nasa gitna ng mga bansa. Walang kautusan.</p>
  <p class="sz">Ang mga propeta rin nito ay walang nasumpungang pangitain mula kay Jehova.</p>
  <p class="ss">
    <span class="smcap">י </span>[<i>Yod</i>]</p>
  <p class="sl">
    <a id="chapter2_verse10"></a>
    <b>
      <sup>10 </sup>
    </b>Ang matatandang lalaki ng anak na babae ng Sion ay nakaupo sa lupa, na doon ay nananatili silang tahimik.</p>
  <p class="sz">Naglagay sila ng alabok sa kanilang ulo. Nagbigkis sila ng telang-sako.</p>
  <p class="sz">Ang mga dalaga ng Jerusalem ay nagbaba ng kanilang ulo sa mismong lupa.</p>
  <p class="ss">
    <span class="smcap">כ </span>[<i>Kap</i>]</p>
  <p class="sl">
    <a id="chapter2_verse11"></a>
    <b>
      <sup>11 </sup>
    </b>Ang aking mga mata ay nagwawakas dahil sa mga luha. Ang aking mga bituka ay nababagabag.</p>
  <p class="sz">Ang aking atay ay nabuhos sa mismong lupa, dahil sa pagbagsak ng anak na babae ng aking bayan,</p>
  <p class="sz">Dahilan sa panlulupaypay ng bata at ng pasusuhin sa mga liwasan ng bayan.</p>
  <p class="ss">
    <span class="smcap">ל </span>[<i>Lamed</i>]</p>
  <p class="sl">
    <a id="chapter2_verse12"></a>
    <b>
      <sup>12 </sup>
    </b>Sa kanilang mga ina ay lagi nilang sinasabi: “Nasaan ang butil at alak?”</p>
  <p class="sz">Dahil sa kanilang panlulupaypay na gaya ng isang napatay sa mga liwasan ng lunsod,</p>
  <p class="sz">Dahil sa pagkakabuhos ng kanilang kaluluwa sa dibdib ng kanilang mga ina.</p>
  <p class="ss">
    <span class="smcap">מ </span>[<i>Mem</i>]</p>
  <p class="sl">
    <a id="chapter2_verse13"></a>
    <b>
      <sup>13 </sup>
    </b>Sa ano kita gagamiting saksi? Ano ang itutulad ko sa iyo, O anak na babae ng Jerusalem?</p>
  <p class="sz">Ano ang ipapantay ko sa iyo, upang maaliw kita, O anak na dalaga ng Sion?</p>
  <p class="sz">Sapagkat ang iyong pagkasira ay sinlaki nga ng dagat. Sino ang makapagpapagaling sa iyo?</p>
  <p class="ss">
    <span class="smcap">נ </span>[<i>Nun</i>]</p>
  <p class="sl">
    <a id="chapter2_verse14"></a>
    <b>
      <sup>14 </sup>
    </b>Ang iyong sariling mga propeta ay nagpangitain para sa iyo ng walang-kabuluhan at di-nakasisiyang mga bagay,</p>
  <p class="sz">At hindi nila inilantad ang iyong kamalian upang <a id="page1255"></a>iurong ang iyong pagkabihag,</p>
  <p class="sz">Kundi patuloy silang nagpapangitain para sa iyo ng walang-kabuluhan at nagliligaw na mga kapahayagan.</p>
  <p class="ss">
    <span class="smcap">ס </span>[<i>Samek</i>]</p>
  <p class="sl">
    <a id="chapter2_verse15"></a>
    <b>
      <sup>15 </sup>
    </b>Sa iyo ay ipinapalakpak ng lahat ng nagdaraan sa lansangan ang kanilang mga kamay.</p>
  <p class="sz">Sila ay sumisipol at patuloy na nag-iiling ng kanilang ulo sa anak na babae ng Jerusalem, na sinasabi:</p>
  <p class="sz">“Ito ba ang lunsod na sinasabi nila noon, ‘Iyon ang kasakdalan ng kariktan, isang pagbubunyi ng buong lupa’?”</p>
  <p class="ss">
    <span class="smcap">פ </span>[<i>Pe</i>]</p>
  <p class="sl">
    <a id="chapter2_verse16"></a>
    <b>
      <sup>16 </sup>
    </b>Laban sa iyo ay ibinuka ng lahat ng iyong mga kaaway ang kanilang bibig.</p>
  <p class="sz">Sumisipol sila at pinagngangalit ang mga ngipin. Sinasabi nila: “Lalamunin natin siya.</p>
  <p class="sz">Ito nga ang araw na ating hinihintay. Nasumpungan natin! Nakita natin!”</p>
  <p class="ss">
    <span class="smcap">ע </span>[<i>Ayin</i>]</p>
  <p class="sl">
    <a id="chapter2_verse17"></a>
    <b>
      <sup>17 </sup>
    </b>Ginawa ni Jehova kung ano ang nasa kaniyang isip. Tinupad niya ang kaniyang pananalita,</p>
  <p class="sz">Yaong ipinag-utos niya mula pa noong mga araw ng sinaunang panahon. Siya ay gumiba at hindi nahabag.</p>
  <p class="sz">At laban sa iyo ay pinagsasaya niya ang kaaway. Pinataas niya ang sungay ng iyong mga kalaban.</p>
  <p class="ss">
    <span class="smcap">צ </span>[<i>Tsade</i>]</p>
  <p class="sl">
    <a id="chapter2_verse18"></a>
    <b>
      <sup>18 </sup>
    </b>Ang kanilang puso ay dumaing kay Jehova, O pader ng anak na babae ng Sion.</p>
  <p class="sz">Magpadaloy ka ng mga luha na parang ilog araw at gabi.</p>
  <p class="sz">Huwag kang magpakamanhid sa iyong sarili. Huwag nawang manahimik ang balintataw ng iyong mata.</p>
  <p class="ss">
    <span class="smcap">ק </span>[<i>Kop</i>]</p>
  <p class="sl">
    <a id="chapter2_verse19"></a>
    <b>
      <sup>19 </sup>
    </b>Bumangon ka! Manangis ka sa gabi sa pasimula ng mga pagbabantay sa umaga.</p>
  <p class="sz">Ibuhos mong parang tubig ang iyong puso sa harap ng mukha ni Jehova.</p>
  <p class="sz">Itaas mo sa kaniya ang iyong mga palad alang-alang sa kaluluwa ng iyong mga anak,</p>
  <p class="sz">Na nanlulupaypay dahil sa taggutom sa bukana ng lahat ng lansangan.</p>
  <p class="ss">
    <span class="smcap">ר </span>[<i>Res</i>]</p>
  <p class="sl">
    <a id="chapter2_verse20"></a>
    <b>
      <sup>20 </sup>
    </b>Tingnan mo, O Jehova, at masdan ang isa na pinakitunguhan mo nang may kahigpitan sa ganitong paraan.</p>
  <p class="sz">Dapat bang kainin ng mga babae ang kanilang sariling bunga, ang mga anak na isinilang na may hustong anyo,</p>
  <p class="sz">O sa santuwaryo ba ni Jehova ay dapat patayin ang saserdote at ang propeta?</p>
  <p class="ss">
    <span class="smcap">ש </span>[<i>Shin</i>]</p>
  <p class="sl">
    <a id="chapter2_verse21"></a>
    <b>
      <sup>21 </sup>
    </b>Ang batang lalaki at ang matandang lalaki ay humiga sa lupa ng mga lansangan.</p>
  <p class="sz">Ang aking mga dalaga at ang aking mga binata <a id="page1256"></a>ay nabuwal sa pamamagitan ng tabak.</p>
  <p class="sz">Ikaw ay pumatay sa araw ng iyong galit. Pumatay ka ng marami; hindi ka nahabag.</p>
  <p class="ss">
    <span class="smcap">ת </span>[<i>Taw</i>]</p>
  <p class="sl">
    <a id="chapter2_verse22"></a>
    <b>
      <sup>22 </sup>
    </b>Gaya ng sa araw ng kapistahan ay tinawag mo ang mga dakong pinanirahan ko bilang dayuhan sa buong palibot.</p>
  <p class="sz">At sa araw ng poot ni Jehova ay walang nasumpungang takas o sinumang nakaligtas;</p>
  <p class="sz">Yaong mga iniluwal kong may hustong anyo at inaruga, nilipol sila ng aking kaaway.</p>
</div>