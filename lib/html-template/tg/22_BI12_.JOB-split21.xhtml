<div>
  <p class="w_biblebookname">Job</p>
  <p class="sb">
    <a id="chapter21"></a>
    <a id="chapter21_verse1"></a>
    <span class="w_ch">
      <b>21 </b>
    </span>At si Job ay sumagot at nagsabi:</p>
  <p class="sl">
    <a id="chapter21_verse2"></a>
    <b>
      <sup>2 </sup>
    </b>“Makinig kayong mabuti sa aking salita,</p>
  <p class="sz">At ito nawa ang maging inyong kaaliwan.</p>
  <p class="sl">
    <a id="chapter21_verse3"></a>
    <b>
      <sup>3 </sup>
    </b>Pagtiisan ninyo ako, at ako ay magsasalita;</p>
  <p class="sz">At pagkatapos kong magsalita ay maaari nang mang-alipusta ang bawat isa sa inyo.</p>
  <p class="sl">
    <a id="chapter21_verse4"></a>
    <b>
      <sup>4 </sup>
    </b>Kung tungkol sa akin, ang pagkabahala ko ba ay ipinahahayag sa tao?</p>
  <p class="sz">O bakit hindi naiinip ang aking espiritu?</p>
  <p class="sl">
    <a id="chapter21_verse5"></a>
    <b>
      <sup>5 </sup>
    </b>Ibaling ninyo sa akin ang inyong mga mukha at tumitig kayo sa pagkamangha,</p>
  <p class="sz">At itakip ninyo ang inyong kamay sa inyong bibig.</p>
  <p class="sl">
    <a id="chapter21_verse6"></a>
    <b>
      <sup>6 </sup>
    </b>At kung naaalaala ko, ako rin ay nababagabag,</p>
  <p class="sz">At ang pangangatog ay nananaig sa aking laman.</p>
  <p class="sl">
    <a id="page822"></a>
    <a id="chapter21_verse7"></a>
    <b>
      <sup>7 </sup>
    </b>Bakit nga ba patuloy na nabubuhay ang mga balakyot,</p>
  <p class="sz">Tumatanda, nagiging nakahihigit din sa yaman?</p>
  <p class="sl">
    <a id="chapter21_verse8"></a>
    <b>
      <sup>8 </sup>
    </b>Ang kanilang supling ay matibay na nakatatag na kasama nila sa kanilang paningin,</p>
  <p class="sz">At ang kanilang mga inapo sa harap ng kanilang mga mata.</p>
  <p class="sl">
    <a id="chapter21_verse9"></a>
    <b>
      <sup>9 </sup>
    </b>Ang kanilang mga bahay ay kapayapaan, na malaya sa panghihilakbot,</p>
  <p class="sz">At ang pamalo ng Diyos ay wala sa kanila.</p>
  <p class="sl">
    <a id="chapter21_verse10"></a>
    <b>
      <sup>10 </sup>
    </b>Ang kaniyang toro ay nagpapangyari nga ng panganganak, at hindi ito nagsasayang ng semilya;</p>
  <p class="sz">Ang kaniyang baka ay nagluluwal at hindi nakukunan.</p>
  <p class="sl">
    <a id="chapter21_verse11"></a>
    <b>
      <sup>11 </sup>
    </b>Pinayayaon nila ang kanilang mga batang lalaki na parang isang kawan,</p>
  <p class="sz">At ang kanilang mga anak na lalaki ay naglululukso.</p>
  <p class="sl">
    <a id="chapter21_verse12"></a>
    <b>
      <sup>12 </sup>
    </b>Patuloy nilang inilalakas ang kanilang tinig kasabay ng tamburin at ng alpa,</p>
  <p class="sz">At patuloy silang nagsasaya sa tunog ng pipa.</p>
  <p class="sl">
    <a id="chapter21_verse13"></a>
    <b>
      <sup>13 </sup>
    </b>Ginugugol nila ang kanilang mga araw sa kaginhawahan,</p>
  <p class="sz">At sa isang sandali ay bumababa sila sa Sheol.</p>
  <p class="sl">
    <a id="chapter21_verse14"></a>
    <b>
      <sup>14 </sup>
    </b>At sinasabi nila sa tunay na Diyos, ‘Lumayo ka sa amin!</p>
  <p class="sz">At sa pagkaalam sa iyong mga lakad ay hindi kami nalulugod.</p>
  <p class="sl">
    <a id="chapter21_verse15"></a>
    <b>
      <sup>15 </sup>
    </b>Ano ba ang halaga ng Makapangyarihan-sa-lahat, upang paglingkuran natin siya,</p>
  <p class="sz">At paano tayo makikinabang sa pakikipagtalastasan natin sa kaniya?’</p>
  <p class="sl">
    <a id="chapter21_verse16"></a>
    <b>
      <sup>16 </sup>
    </b>Narito! Ang kanilang kaginhawahan ay wala sa kanilang sariling kapangyarihan.</p>
  <p class="sz">Ang mismong payo ng mga balakyot ay malayo sa akin.</p>
  <p class="sl">
    <a id="chapter21_verse17"></a>
    <b>
      <sup>17 </sup>
    </b>Ilang ulit na pinapatay ang lampara ng mga balakyot,</p>
  <p class="sz">At ilang ulit na dumarating sa kanila ang kanilang kasakunaan?</p>
  <p class="sz">Ilang ulit na dahil sa kaniyang galit ay nagbabahagi siya ng kapuksaan?</p>
  <p class="sl">
    <a id="chapter21_verse18"></a>
    <b>
      <sup>18 </sup>
    </b>Sila ba ay nagiging tulad ng dayami sa harap ng hangin,</p>
  <p class="sz">At tulad ng ipa na tinangay ng bagyong hangin?</p>
  <p class="sl">
    <a id="chapter21_verse19"></a>
    <b>
      <sup>19 </sup>
    </b>Iimbakin ng Diyos ang pananakit ng isa para sa kaniyang sariling mga anak;</p>
  <p class="sv">Gagantihan niya siya upang malaman niya iyon.</p>
  <p class="sl">
    <a id="chapter21_verse20"></a>
    <b>
      <sup>20 </sup>
    </b>Makikita ng kaniyang mga mata ang kaniyang pagkasira,</p>
  <p class="sz">At mula sa pagngangalit ng Makapangyarihan-sa-lahat ay iinom siya.</p>
  <p class="sl">
    <a id="chapter21_verse21"></a>
    <b>
      <sup>21 </sup>
    </b>Sapagkat ano ang magiging kaluguran niya sa kaniyang bahay pagkatapos niya,</p>
  <p class="sz">Kapag ang bilang ng kaniyang mga buwan ay mahahati nga sa dalawa?</p>
  <p class="sl">
    <a id="chapter21_verse22"></a>
    <b>
      <sup>22 </sup>
    </b>Magtuturo ba siya ng kaalaman maging sa Diyos,</p>
  <p class="sz">Gayong Siya mismo ang humahatol sa matataas?</p>
  <p class="sl">
    <a id="chapter21_verse23"></a>
    <b>
      <sup>23 </sup>
    </b>Ang isang ito ay mamamatay habang lubusan niyang nasasapatan ang kaniyang sarili,<a id="page823"></a></p>
  <p class="sz">Kapag siya ay kapuwa malaya sa alalahanin at panatag;</p>
  <p class="sl">
    <a id="chapter21_verse24"></a>
    <b>
      <sup>24 </sup>
    </b>Kapag ang kaniyang mga hita ay napuno ng taba</p>
  <p class="sz">At ang mismong utak ng kaniyang mga buto ay nananatiling sariwa.</p>
  <p class="sl">
    <a id="chapter21_verse25"></a>
    <b>
      <sup>25 </sup>
    </b>At ang isang ito naman ay mamamatay na may mapait na kaluluwa</p>
  <p class="sz">Yamang hindi siya nakakain ng mabubuting bagay.</p>
  <p class="sl">
    <a id="chapter21_verse26"></a>
    <b>
      <sup>26 </sup>
    </b>Magkasama silang hihiga sa alabok</p>
  <p class="sz">At tatakpan sila ng mga uod.</p>
  <p class="sl">
    <a id="chapter21_verse27"></a>
    <b>
      <sup>27 </sup>
    </b>Narito! Alam na alam ko ang mga kaisipan ninyo</p>
  <p class="sz">At ang mga pakana ninyo upang mandahas sa akin.</p>
  <p class="sl">
    <a id="chapter21_verse28"></a>
    <b>
      <sup>28 </sup>
    </b>Sapagkat sinasabi ninyo, ‘Nasaan ang bahay ng taong marangal,</p>
  <p class="sz">At nasaan ang tolda, ang mga tabernakulo ng mga balakyot?’</p>
  <p class="sl">
    <a id="chapter21_verse29"></a>
    <b>
      <sup>29 </sup>
    </b>Hindi ba ninyo tinanong yaong mga naglalakbay sa mga daan?</p>
  <p class="sz">At hindi ba ninyo sinisiyasat nang buong ingat ang kanila mismong mga tanda,</p>
  <p class="sl">
    <a id="chapter21_verse30"></a>
    <b>
      <sup>30 </sup>
    </b>Na sa araw ng kasakunaan ay pinaliligtas ang masama,</p>
  <p class="sz">Sa araw ng poot ay inililigtas siya?</p>
  <p class="sl">
    <a id="chapter21_verse31"></a>
    <b>
      <sup>31 </sup>
    </b>Sino ang magsasabi sa kaniya ng tungkol sa kaniyang lakad nang mukhaan?</p>
  <p class="sz">At dahil sa kaniyang ginawa ay sino ang gaganti sa kaniya?</p>
  <p class="sl">
    <a id="chapter21_verse32"></a>
    <b>
      <sup>32 </sup>
    </b>Kung tungkol sa kaniya, sa dakong libingan siya dadalhin,</p>
  <p class="sz">At sa puntod ay may magbabantay.</p>
  <p class="sl">
    <a id="chapter21_verse33"></a>
    <b>
      <sup>33 </sup>
    </b>Sa kaniya ay tiyak na magiging matamis ang mga kimpal ng lupa ng agusang libis,</p>
  <p class="sz">At kakaladkarin niyang kasunod niya ang buong sangkatauhan,</p>
  <p class="sz">At yaong mga nauna sa kaniya ay walang bilang.</p>
  <p class="sl">
    <a id="chapter21_verse34"></a>
    <b>
      <sup>34 </sup>
    </b>Kaya walang anumang kabuluhan ang pagsisikap ninyong aliwin ako,</p>
  <p class="sz">At ang inyo mismong mga tugon ay nananatiling kawalang-katapatan!”</p>
</div>