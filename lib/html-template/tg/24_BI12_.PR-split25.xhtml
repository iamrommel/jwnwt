<div>
  <p class="w_biblebookname">Kawikaan</p>
  <p class="sb">
    <a id="chapter25"></a>
    <a id="chapter25_verse1"></a>
    <span class="w_ch">
      <b>25 </b>
    </span>Ang mga ito rin ay mga kawikaan ni Solomon na itinala ng mga tauhan ni Hezekias na hari ng Juda:</p>
  <p class="sb">
    <a id="chapter25_verse2"></a>
    <b>
      <sup>2 </sup>
    </b>Ang kaluwalhatian ng Diyos ay ang paglilihim ng isang bagay, at ang kaluwalhatian ng mga hari ay ang lubusang pagsisiyasat ng isang bagay.</p>
  <p class="sb">
    <a id="chapter25_verse3"></a>
    <b>
      <sup>3 </sup>
    </b>Ang langit ay sa kataasan at ang lupa ay sa kalaliman, at ang puso ng mga hari, iyan ay di-masaliksik.</p>
  <p class="sb">
    <a id="chapter25_verse4"></a>
    <b>
      <sup>4 </sup>
    </b>Alisin ang maruming linab mula sa pilak, at ang kabuuan nito ay lalabas na dalisay.</p>
  <p class="sb">
    <a id="chapter25_verse5"></a>
    <b>
      <sup>5 </sup>
    </b>Alisin ang balakyot sa harap ng hari, at ang kaniyang trono ay matibay na matatatag sa pamamagitan ng katuwiran.</p>
  <p class="sb">
    <a id="chapter25_verse6"></a>
    <b>
      <sup>6 </sup>
    </b>Huwag mong parangalan ang iyong sarili sa harap ng hari, at sa dako ng mga dakila ay huwag kang tumayo. <a id="chapter25_verse7"></a><b><sup>7 </sup></b>Sapagkat mas mabuti pang sabihin niya sa iyo: “Umakyat ka rito,” kaysa sa ibaba ka sa harap ng taong mahal na nakita ng iyong mga mata.</p>
  <p class="sb">
    <a id="chapter25_verse8"></a>
    <b>
      <sup>8 </sup>
    </b>Huwag kang magmadali na ipakipaglaban ang isang usapin sa batas, upang hindi maging suliranin kung ano ang gagawin mo sa pagtatapos niyaon kapag hiniya ka na ngayon ng iyong kapuwa. <a id="chapter25_verse9"></a><b><sup>9 </sup></b>Ipangatuwiran mo ang iyong sariling usapin sa iyong kapuwa, at huwag mong isiwalat ang lihim na usapan ng iba; <a id="chapter25_verse10"></a><b><sup>10 </sup></b>upang hindi ka ilagay sa kahihiyan niyaong nakikinig at ang masamang ulat mo ay hindi na mababawi.</p>
  <p class="sb">
    <a id="chapter25_verse11"></a>
    <b>
      <sup>11 </sup>
    </b>Gaya ng mga mansanas na ginto sa mga inukit na pilak ang salitang binigkas sa tamang panahon.</p>
  <p class="sb">
    <a id="chapter25_verse12"></a>
    <b>
      <sup>12 </sup>
    </b>Ang hikaw na ginto, at ang palamuting yari sa pambihirang ginto, ay marunong na tagasaway sa taingang nakikinig.</p>
  <p class="sb">
    <a id="chapter25_verse13"></a>
    <b>
      <sup>13 </sup>
    </b>Tulad ng lamig ng niyebe sa araw ng pag-aani ang tapat na sugo para sa mga nagsugo sa kaniya, sapagkat pinananauli niya ang kaluluwa ng kaniyang mga panginoon.</p>
  <p class="sb">
    <a id="chapter25_verse14"></a>
    <b>
      <sup>14 </sup>
    </b>Gaya ng maninipis na ulap at ng hanging walang ulan ang taong naghahambog dahil sa isang kaloob na bulaan.</p>
  <p class="sb">
    <a id="chapter25_verse15"></a>
    <b>
      <sup>15 </sup>
    </b>Dahil sa pagkamatiisin ay nagaganyak ang kumandante, <a id="page1039"></a>at ang mahinahong dila ay nakababali ng buto.</p>
  <p class="sb">
    <a id="chapter25_verse16"></a>
    <b>
      <sup>16 </sup>
    </b>Pulot-pukyutan ba ang nasumpungan mo? Kumain ka ng sapat sa iyo, upang hindi ka magpakalabis sa pagkain nito anupat isusuka mo iyon.</p>
  <p class="sb">
    <a id="chapter25_verse17"></a>
    <b>
      <sup>17 </sup>
    </b>Gawin mong madalang ang iyong paa sa bahay ng iyong kapuwa, upang hindi siya magsawa sa iyo at talagang kapootan ka.</p>
  <p class="sb">
    <a id="chapter25_verse18"></a>
    <b>
      <sup>18 </sup>
    </b>Gaya ng pamalong pandigma at tabak at pinatulis na palaso ang taong nagpapatotoo laban sa kaniyang kapuwa bilang bulaang saksi.</p>
  <p class="sb">
    <a id="chapter25_verse19"></a>
    <b>
      <sup>19 </sup>
    </b>Gaya ng ngiping bali at paang sumusuray ang pagtitiwala sa isa na taksil sa araw ng kabagabagan.</p>
  <p class="sb">
    <a id="chapter25_verse20"></a>
    <b>
      <sup>20 </sup>
    </b>Siyang naghuhubad ng kasuutan sa araw na maginaw ay gaya ng sukà sa sosa at gaya ng mang-aawit na may mga awit sa pusong mapanglaw.</p>
  <p class="sb">
    <a id="chapter25_verse21"></a>
    <b>
      <sup>21 </sup>
    </b>Kung ang napopoot sa iyo ay nagugutom, bigyan mo siya ng tinapay na makakain; at kung siya ay nauuhaw, bigyan mo siya ng tubig na maiinom. <a id="chapter25_verse22"></a><b><sup>22 </sup></b>Sapagkat mga baga ang itinutumpok mo sa kaniyang ulo, at si Jehova mismo ang gaganti sa iyo.</p>
  <p class="sb">
    <a id="chapter25_verse23"></a>
    <b>
      <sup>23 </sup>
    </b>Ang hangin mula sa hilaga ay nagluluwal ng ulan na waring may mga kirot ng pagdaramdam; at ang dilang nagbubunyag ng lihim, ng isang mukha na tinuligsa.</p>
  <p class="sb">
    <a id="chapter25_verse24"></a>
    <b>
      <sup>24 </sup>
    </b>Mas mabuti pang manahanan sa isang sulok ng bubong kaysa kasama ng asawang babaing mahilig makipagtalo, bagaman nasa iisang bahay.</p>
  <p class="sb">
    <a id="chapter25_verse25"></a>
    <b>
      <sup>25 </sup>
    </b>Gaya ng tubig na malamig sa pagod na kaluluwa, gayon ang mabuting ulat mula sa malayong lupain.</p>
  <p class="sb">
    <a id="chapter25_verse26"></a>
    <b>
      <sup>26 </sup>
    </b>Ang matuwid ay bukal na dinumhan at balon na sinira kapag susuray-suray sa harap ng balakyot.</p>
  <p class="sb">
    <a id="chapter25_verse27"></a>
    <b>
      <sup>27 </sup>
    </b>Ang pagkain ng labis na pulot-pukyutan ay hindi mabuti; at ang paghahanap ng mga tao ng sarili nilang kaluwalhatian, kaluwalhatian nga ba iyon?</p>
  <p class="sb">
    <a id="chapter25_verse28"></a>
    <b>
      <sup>28 </sup>
    </b>Gaya ng lunsod na nilusob, na walang pader, ang taong hindi nagpipigil ng kaniyang espiritu.</p>
</div>