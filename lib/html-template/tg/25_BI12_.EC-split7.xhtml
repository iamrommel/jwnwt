<div>
  <p class="w_biblebookname">Eclesiastes</p>
  <p class="sb">
    <a id="chapter7"></a>
    <a id="chapter7_verse1"></a>
    <span class="w_ch">
      <b>7 </b>
    </span>Ang pangalan ay mas mabuti kaysa sa mainam na langis, at ang araw ng kamatayan kaysa sa araw ng kapanganakan. <a id="chapter7_verse2"></a><b><sup>2 </sup></b>Mas mabuti ang pumaroon sa bahay ng pagdadalamhati kaysa pumaroon sa bahay ng pigingan, sapagkat iyon ang wakas ng lahat ng mga tao; at dapat itong isapuso niyaong buháy. <a id="chapter7_verse3"></a><b><sup>3 </sup></b>Mas mabuti ang kaligaligan kaysa sa pagtawa, sapagkat sa pagsimangot ng mukha ay bumubuti ang puso. <a id="chapter7_verse4"></a><b><sup>4 </sup></b>Ang puso ng marurunong ay nasa bahay ng pagdadalamhati, ngunit <a id="page1055"></a>ang puso ng mga hangal ay nasa bahay ng kasayahan.</p>
  <p class="sb">
    <a id="chapter7_verse5"></a>
    <b>
      <sup>5 </sup>
    </b>Mas mabuti ang makinig sa saway ng marunong kaysa maging taong nakikinig sa awit ng mga hangal. <a id="chapter7_verse6"></a><b><sup>6 </sup></b>Sapagkat gaya ng lagitik ng mga tinik sa ilalim ng palayok, gayon ang tawa ng hangal; at ito rin ay walang kabuluhan. <a id="chapter7_verse7"></a><b><sup>7 </sup></b>Sapagkat dahil sa paniniil ay napakikilos na parang baliw ang marunong, at ang isang kaloob ay nakasisira ng puso.</p>
  <p class="sb">
    <a id="chapter7_verse8"></a>
    <b>
      <sup>8 </sup>
    </b>Mas mabuti ang huling wakas ng isang bagay kaysa sa pasimula nito. Mas mabuti ang matiisin kaysa sa isa na may palalong espiritu. <a id="chapter7_verse9"></a><b><sup>9 </sup></b>Huwag kang magmadaling maghinanakit sa iyong espiritu, sapagkat hinanakit ang nagpapahinga sa dibdib ng mga hangal.</p>
  <p class="sb">
    <a id="chapter7_verse10"></a>
    <b>
      <sup>10 </sup>
    </b>Huwag mong sabihin: “Bakit nga ba ang mga araw noong una ay mas mabuti kaysa sa mga ito?” sapagkat hindi dahil sa karunungan kung kaya ka nagtanong tungkol dito.</p>
  <p class="sb">
    <a id="chapter7_verse11"></a>
    <b>
      <sup>11 </sup>
    </b>Ang karunungan na may kasamang mana ay mabuti at kapaki-pakinabang para sa kanila na nakakakita ng araw. <a id="chapter7_verse12"></a><b><sup>12 </sup></b>Sapagkat ang karunungan ay pananggalang kung paanong ang salapi ay pananggalang; ngunit ang pakinabang sa kaalaman ay na iniingatang buháy ng karunungan ang mga nagtataglay nito.</p>
  <p class="sb">
    <a id="chapter7_verse13"></a>
    <b>
      <sup>13 </sup>
    </b>Tingnan mo ang gawa ng tunay na Diyos, sapagkat sino ang makapagtutuwid sa ginawa niyang baluktot? <a id="chapter7_verse14"></a><b><sup>14 </sup></b>Sa mabuting araw ay mapasamabuti ka, at sa kapaha-pahamak na araw ay tingnan mo na ito man ay gayon mismo ginawa ng tunay na Diyos, sa layon na hindi matuklasan ng mga tao ang anuman pagkatapos nila.</p>
  <p class="sb">
    <a id="chapter7_verse15"></a>
    <b>
      <sup>15 </sup>
    </b>Ang lahat ng bagay ay nakita ko sa panahon ng aking walang-kabuluhang mga araw. May matuwid na namamatay sa kaniyang katuwiran, at may balakyot na nagpapatuloy nang matagal sa kaniyang kasamaan.</p>
  <p class="sb">
    <a id="chapter7_verse16"></a>
    <b>
      <sup>16 </sup>
    </b>Huwag kang lubhang magpakamatuwid, ni labis-labis na magpakarunong. Bakit mo dudulutan ng kaabahan ang iyong sarili? <a id="chapter7_verse17"></a><b><sup>17 </sup></b>Huwag kang lubhang magpakabalakyot, ni magpakamangmang. Bakit ka mamamatay gayong hindi mo pa panahon? <a id="chapter7_verse18"></a><b><sup>18 </sup></b>Mas mabuti ang tumangan ka sa isa, ngunit sa isa pa ay huwag mo ring iurong ang iyong kamay; sapagkat siyang natatakot sa Diyos ay hahayong kasama ng lahat ng mga iyon.</p>
  <p class="sb">
    <a id="chapter7_verse19"></a>
    <b>
      <sup>19 </sup>
    </b>Ang karunungan ay mas malakas para sa marunong kaysa sa sampung taong may kapangyarihan na nasa isang lunsod. <a id="chapter7_verse20"></a><b><sup>20 </sup></b>Sapagkat walang taong matuwid sa lupa na patuloy na gumagawa ng mabuti at hindi nagkakasala.</p>
  <p class="sb">
    <a id="chapter7_verse21"></a>
    <b>
      <sup>21 </sup>
    </b>Gayundin, huwag mong ilagak ang iyong puso sa lahat ng salita na sinasalita ng mga tao, upang hindi mo marinig ang iyong lingkod na sumusumpa sa iyo. <a id="chapter7_verse22"></a><b><sup>22 </sup></b>Sapagkat nalalamang lubos ng iyong puso na marami pang ulit na ikaw mismo ay sumumpa sa iba.</p>
  <p class="sb">
    <a id="chapter7_verse23"></a>
    <b>
      <sup>23 </sup>
    </b>Ang lahat ng ito ay sinubok ko taglay ang karunungan. Sinabi ko: “Ako ay magpapakarunong.” Ngunit iyon ay malayo sa akin. <a id="chapter7_verse24"></a><b><sup>24 </sup></b>Yaong umiral na ay malayo at ubod ng lalim. Sino ang makatutuklas nito? <a id="chapter7_verse25"></a><b><sup>25 </sup></b>Ako ay bumalik, ang akin ngang puso, upang makaalam at upang magsaliksik <a id="page1056"></a>at upang maghanap ng karunungan at ng dahilan ng mga bagay-bagay, at upang alamin ang tungkol sa kabalakyutan ng kahangalan at sa kamangmangan ng kabaliwan; <a id="chapter7_verse26"></a><b><sup>26 </sup></b>at natuklasan ko: Nasumpungan kong higit na mapait kaysa sa kamatayan ang babae na siya mismo ay mga pangasong lambat at ang kaniyang puso ay mga pangubkob na lambat at ang kaniyang mga kamay ay mga pangaw. Ang isa ay mabuti sa harap ng tunay na Diyos kung tinatakasan niya ito, ngunit ang isa ay nagkakasala kung mabibihag siya nito.</p>
  <p class="sb">
    <a id="chapter7_verse27"></a>
    <b>
      <sup>27 </sup>
    </b>“Narito! Ito ang nasumpungan ko,” ang sabi ng tagapagtipon, “sa pagsasaalang-alang ng isang bagay kaugnay ng iba pa, upang matuklasan ang kabuuan, <a id="chapter7_verse28"></a><b><sup>28 </sup></b>na patuloy na hinahanap ng aking kaluluwa, ngunit hindi ko nasumpungan. Isang lalaki sa isang libo ang nasumpungan ko, ngunit ang isang babae sa lahat ng mga ito ay hindi ko nasumpungan. <a id="chapter7_verse29"></a><b><sup>29 </sup></b>Narito! Ito lamang ang nasumpungan ko, na ginawang matuwid ng tunay na Diyos ang mga tao, ngunit sila sa ganang sarili ay humanap ng maraming plano.”</p>
</div>