<div>
  <p class="w_biblebookname">Awit</p>
  <p class="sl">
    <a id="chapter118"></a>
    <a id="chapter118_verse1"></a>
    <span class="w_ch">
      <b>118 </b>
    </span>Magpasalamat kayo kay Jehova, sapagkat siya ay mabuti;</p>
  <p class="sz">Sapagkat ang kaniyang maibiging-kabaitan ay hanggang sa panahong walang takda.</p>
  <p class="sl">
    <a id="chapter118_verse2"></a>
    <b>
      <sup>2 </sup>
    </b>Sabihin ngayon ng Israel:</p>
  <p class="sz">“Sapagkat ang kaniyang maibiging-kabaitan ay hanggang sa panahong walang takda.”</p>
  <p class="sl">
    <a id="chapter118_verse3"></a>
    <b>
      <sup>3 </sup>
    </b>Sabihin ngayon niyaong mga sa sambahayan ni Aaron:</p>
  <p class="sz">“Sapagkat ang kaniyang maibiging-kabaitan ay hanggang sa panahong walang takda.”</p>
  <p class="sl">
    <a id="chapter118_verse4"></a>
    <b>
      <sup>4 </sup>
    </b>Sabihin ngayon niyaong mga may takot kay Jehova:</p>
  <p class="sz">“Sapagkat ang kaniyang maibiging-kabaitan ay hanggang sa panahong walang takda.”</p>
  <p class="sl">
    <a id="chapter118_verse5"></a>
    <b>
      <sup>5 </sup>
    </b>Mula sa mga nakapipighating kalagayan ay tumawag ako kay Jah;</p>
  <p class="sz">Si Jah ay sumagot at inilagay niya ako sa maluwang na dako.</p>
  <p class="sl">
    <a id="chapter118_verse6"></a>
    <b>
      <sup>6 </sup>
    </b>Si Jehova ay nasa panig ko; hindi ako matatakot.</p>
  <p class="sz">Ano ang magagawa sa akin ng makalupang tao?</p>
  <p class="sl">
    <a id="chapter118_verse7"></a>
    <b>
      <sup>7 </sup>
    </b>Si Jehova ay nasa panig ko sa gitna niyaong mga tumutulong sa akin,</p>
  <p class="sz">Kaya ako mismo ay titingin sa mga napopoot sa akin.</p>
  <p class="sl">
    <a id="chapter118_verse8"></a>
    <b>
      <sup>8 </sup>
    </b>Mas mabuting manganlong kay Jehova</p>
  <p class="sz">Kaysa sa magtiwala sa makalupang tao.</p>
  <p class="sl">
    <a id="chapter118_verse9"></a>
    <b>
      <sup>9 </sup>
    </b>Mas mabuting manganlong kay Jehova</p>
  <p class="sz">Kaysa sa magtiwala sa mga taong mahal.</p>
  <p class="sl">
    <a id="chapter118_verse10"></a>
    <b>
      <sup>10 </sup>
    </b>Pinalibutan ako ng lahat ng mga bansa.</p>
  <p class="sz">Dahil sa pangalan ni Jehova kung kaya ko sila napipigilan.</p>
  <p class="sl">
    <a id="chapter118_verse11"></a>
    <b>
      <sup>11 </sup>
    </b>Pinalibutan nila ako, oo, napalibutan na nila ako.</p>
  <p class="sz">Dahil sa pangalan ni Jehova kung kaya ko sila napipigilan.</p>
  <p class="sl">
    <a id="chapter118_verse12"></a>
    <b>
      <sup>12 </sup>
    </b>Pinalibutan nila akong tulad ng mga bubuyog;</p>
  <p class="sz">Sila ay pinatay na tulad ng apoy sa mga tinikang-palumpong.</p>
  <p class="sz">Dahil sa pangalan ni Jehova kung kaya ko sila napipigilan.</p>
  <p class="sl">
    <a id="chapter118_verse13"></a>
    <b>
      <sup>13 </sup>
    </b>Itinulak mo ako nang malakas upang ako ay mabuwal,</p>
  <p class="sz">Ngunit tinulungan ako ni Jehova.</p>
  <p class="sl">
    <a id="chapter118_verse14"></a>
    <b>
      <sup>14 </sup>
    </b>Si Jah ang aking silungan at aking kalakasan,</p>
  <p class="sz">At sa akin ay nagiging kaligtasan siya.</p>
  <p class="sl">
    <a id="chapter118_verse15"></a>
    <b>
      <sup>15 </sup>
    </b>Ang tinig ng hiyaw ng kagalakan at kaligtasan</p>
  <p class="sz">Ay nasa mga tolda ng mga matuwid.</p>
  <p class="sz">Ang kanang kamay ni Jehova <a id="page977"></a>ay nagpapakita ng kalakasan.</p>
  <p class="sl">
    <a id="chapter118_verse16"></a>
    <b>
      <sup>16 </sup>
    </b>Ang kanang kamay ni Jehova ay natataas;</p>
  <p class="sz">Ang kanang kamay ni Jehova ay nagpapakita ng kalakasan.</p>
  <p class="sl">
    <a id="chapter118_verse17"></a>
    <b>
      <sup>17 </sup>
    </b>Hindi ako mamamatay, kundi mananatili akong buháy,</p>
  <p class="sz">Upang maipahayag ko ang mga gawa ni Jah.</p>
  <p class="sl">
    <a id="chapter118_verse18"></a>
    <b>
      <sup>18 </sup>
    </b>May-kahigpitan akong itinuwid ni Jah,</p>
  <p class="sz">Ngunit hindi niya ako ibinigay sa kamatayan.</p>
  <p class="sl">
    <a id="chapter118_verse19"></a>
    <b>
      <sup>19 </sup>
    </b>Buksan ninyo para sa akin ang mga pintuang-daan ng katuwiran.</p>
  <p class="sz">Papasok ako sa mga iyon; pupurihin ko si Jah.</p>
  <p class="sl">
    <a id="chapter118_verse20"></a>
    <b>
      <sup>20 </sup>
    </b>Ito ang pintuang-daan ni Jehova.</p>
  <p class="sz">Ang mga matuwid ay papasok doon.</p>
  <p class="sl">
    <a id="chapter118_verse21"></a>
    <b>
      <sup>21 </sup>
    </b>Pupurihin kita, sapagkat sinagot mo ako</p>
  <p class="sz">At ikaw ang naging kaligtasan ko.</p>
  <p class="sl">
    <a id="chapter118_verse22"></a>
    <b>
      <sup>22 </sup>
    </b>Ang bato na itinakwil ng mga tagapagtayo</p>
  <p class="sz">Ang naging ulo ng panulukan.</p>
  <p class="sl">
    <a id="chapter118_verse23"></a>
    <b>
      <sup>23 </sup>
    </b>Ito ay nagmula kay Jehova;</p>
  <p class="sz">Kamangha-mangha ito sa ating mga mata.</p>
  <p class="sl">
    <a id="chapter118_verse24"></a>
    <b>
      <sup>24 </sup>
    </b>Ito ang araw na ginawa ni Jehova;</p>
  <p class="sz">Tayo ay magagalak at magsasaya rito.</p>
  <p class="sl">
    <a id="chapter118_verse25"></a>
    <b>
      <sup>25 </sup>
    </b>Ah, ngayon, Jehova, magligtas ka, pakisuyo!</p>
  <p class="sz">Ah, ngayon, Jehova, maggawad ka ng tagumpay, pakisuyo!</p>
  <p class="sl">
    <a id="chapter118_verse26"></a>
    <b>
      <sup>26 </sup>
    </b>Pagpalain nawa ang Isa na dumarating sa pangalan ni Jehova;</p>
  <p class="sz">Pinagpala namin kayo mula sa bahay ni Jehova.</p>
  <p class="sl">
    <a id="chapter118_verse27"></a>
    <b>
      <sup>27 </sup>
    </b>Si Jehova ang Makapangyarihan,</p>
  <p class="sz">At binibigyan niya tayo ng liwanag.</p>
  <p class="sp">Talian ninyo ng mga sanga ang prusisyong pangkapistahan,</p>
  <p class="sz">Hanggang sa mga sungay ng altar.</p>
  <p class="sl">
    <a id="chapter118_verse28"></a>
    <b>
      <sup>28 </sup>
    </b>Ikaw ang aking Makapangyarihan, at pupurihin kita;</p>
  <p class="sz">Aking Diyos—dadakilain kita.</p>
  <p class="sl">
    <a id="chapter118_verse29"></a>
    <b>
      <sup>29 </sup>
    </b>Magpasalamat kayo kay Jehova, sapagkat siya ay mabuti;</p>
  <p class="sz">Sapagkat ang kaniyang maibiging-kabaitan ay hanggang sa panahong walang takda.</p>
</div>