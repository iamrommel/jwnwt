<div>
  <p class="w_biblebookname">Awit</p>
  <p class="sw">Sa tagapangasiwa. Ng lingkod ni Jehova, si David.</p>
  <p class="sl">
    <a id="chapter36"></a>
    <a id="chapter36_verse1"></a>
    <span class="w_ch">
      <b>36 </b>
    </span>Ang salitang may pagsalansang ng balakyot ay nasa loob ng kaniyang puso;</p>
  <p class="sz">Walang panghihilakbot sa Diyos sa harap ng kaniyang mga mata.</p>
  <p class="sl">
    <a id="chapter36_verse2"></a>
    <b>
      <sup>2 </sup>
    </b>Sapagkat kumilos siya nang may labis na paghanga sa sarili sa kaniyang sariling paningin</p>
  <p class="sz">Upang matuklasan ang kaniyang kamalian at kapootan iyon.</p>
  <p class="sl">
    <a id="chapter36_verse3"></a>
    <b>
      <sup>3 </sup>
    </b>Ang mga salita ng kaniyang bibig ay pananakit at panlilinlang;</p>
  <p class="sz">Nawalan na siya ng kaunawaan sa paggawa ng mabuti.</p>
  <p class="sl">
    <a id="chapter36_verse4"></a>
    <b>
      <sup>4 </sup>
    </b>Pananakit ang lagi niyang ipinapakana sa kaniyang higaan.</p>
  <p class="sz">Lumalagay siya sa daang hindi mabuti.</p>
  <p class="sz">Ang kasamaan ay hindi niya itinatakwil.</p>
  <p class="sl">
    <a id="chapter36_verse5"></a>
    <b>
      <sup>5 </sup>
    </b>O Jehova, ang iyong maibiging-kabaitan ay nasa langit;</p>
  <p class="sz">Ang iyong katapatan ay hanggang sa mga ulap.</p>
  <p class="sl">
    <a id="chapter36_verse6"></a>
    <b>
      <sup>6 </sup>
    </b>Ang iyong katuwiran ay tulad ng mga bundok ng Diyos;</p>
  <p class="sz">Ang iyong hudisyal na pasiya ay isang malawak na matubig na kalaliman.</p>
  <p class="sz">Ang tao at hayop ay inililigtas mo, O Jehova.</p>
  <p class="sl">
    <a id="chapter36_verse7"></a>
    <b>
      <sup>7 </sup>
    </b>Napakahalaga ng iyong maibiging-kabaitan, O Diyos!</p>
  <p class="sz">At sa lilim ng iyong mga pakpak ay nanganganlong ang mga anak ng mga tao.</p>
  <p class="sl">
    <a id="chapter36_verse8"></a>
    <b>
      <sup>8 </sup>
    </b>Iniinom nila ang katabaan ng iyong bahay hanggang sa mabusog sila;</p>
  <p class="sz">At sa ilog ng iyong mga kaluguran ay pinaiinom mo sila.</p>
  <p class="sl">
    <a id="chapter36_verse9"></a>
    <b>
      <sup>9 </sup>
    </b>Sapagkat nasa iyo ang bukal ng buhay;</p>
  <p class="sz">Sa pamamagitan ng iyong liwanag ay nakakakita kami ng liwanag.</p>
  <p class="sl">
    <a id="chapter36_verse10"></a>
    <b>
      <sup>10 </sup>
    </b>Panatilihin mo ang iyong maibiging-kabaitan sa mga nakakakilala sa iyo,</p>
  <p class="sz">At ang iyong katuwiran sa mga matapat ang puso.</p>
  <p class="sl">
    <a id="chapter36_verse11"></a>
    <b>
      <sup>11 </sup>
    </b>O huwag nawang dumating laban sa akin ang paa ng kapalaluan;</p>
  <p class="sz">Kung tungkol sa kamay ng mga taong balakyot, huwag nawa akong gawing palaboy nito.</p>
  <p class="sl">
    <a id="chapter36_verse12"></a>
    <b>
      <sup>12 </sup>
    </b>Doon nabuwal ang mga nagsasagawa ng nakasasakit;</p>
  <p class="sz">Sila ay inilugmok at hindi na makabangon.</p>
</div>