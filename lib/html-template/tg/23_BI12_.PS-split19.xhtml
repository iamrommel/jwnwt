<div>
  <p class="w_biblebookname">Awit</p>
  <p class="sw">Sa tagapangasiwa. Awitin ni David.</p>
  <p class="sl">
    <a id="chapter19"></a>
    <a id="chapter19_verse1"></a>
    <span class="w_ch">
      <b>19 </b>
    </span>Ang langit ay naghahayag ng kaluwalhatian ng Diyos;</p>
  <p class="sz">At ang gawa ng kaniyang mga kamay ay isinasaysay ng kalawakan.</p>
  <p class="sl">
    <a id="chapter19_verse2"></a>
    <b>
      <sup>2 </sup>
    </b>Sa araw-araw ay bumubukal ang pananalita,</p>
  <p class="sz">At sa gabi-gabi ay natatanghal ang kaalaman.</p>
  <p class="sl">
    <a id="chapter19_verse3"></a>
    <b>
      <sup>3 </sup>
    </b>Walang pananalita, at walang mga kataga;</p>
  <p class="sz">Walang tinig nila ang naririnig.</p>
  <p class="sl">
    <a id="chapter19_verse4"></a>
    <b>
      <sup>4 </sup>
    </b>Sa buong lupa ay lumabas ang kanilang pising panukat,</p>
  <p class="sz">At ang kanilang mga pananalita ay hanggang sa dulo ng mabungang lupain.</p>
  <p class="sz">Sa kanila ay naglagay siya ng tolda para sa araw,</p>
  <p class="sl">
    <a id="chapter19_verse5"></a>
    <b>
      <sup>5 </sup>
    </b>At ito ay gaya ng kasintahang lalaki kapag lumalabas mula sa kaniyang silid-pangkasalan;</p>
  <p class="sz">Nagbubunyi ito gaya ng makapangyarihang lalaki sa pagtakbo sa isang landas.</p>
  <p class="sl">
    <a id="chapter19_verse6"></a>
    <b>
      <sup>6 </sup>
    </b>Ang paglabas nito ay mula sa isang dulo ng langit,</p>
  <p class="sz">At ang tapos ng pag-ikot nito ay sa kabilang mga dulo niyaon;</p>
  <p class="sz">At walang anumang nakakubli mula sa init nito.</p>
  <p class="sl">
    <a id="page870"></a>
    <a id="chapter19_verse7"></a>
    <b>
      <sup>7 </sup>
    </b>Ang kautusan ni Jehova ay sakdal, na nagpapanauli ng kaluluwa.</p>
  <p class="sz">Ang paalaala ni Jehova ay mapagkakatiwalaan, na nagpaparunong sa walang-karanasan.</p>
  <p class="sl">
    <a id="chapter19_verse8"></a>
    <b>
      <sup>8 </sup>
    </b>Ang mga pag-uutos mula kay Jehova ay matuwid, na nagpapasaya ng puso;</p>
  <p class="sz">Ang utos ni Jehova ay malinis, na nagpapaningning ng mga mata.</p>
  <p class="sl">
    <a id="chapter19_verse9"></a>
    <b>
      <sup>9 </sup>
    </b>Ang pagkatakot kay Jehova ay dalisay, na nananatili magpakailanman.</p>
  <p class="sz">Ang mga hudisyal na pasiya ni Jehova ay totoo; ang mga iyon ay lubos na matuwid.</p>
  <p class="sl">
    <a id="chapter19_verse10"></a>
    <b>
      <sup>10 </sup>
    </b>Ang mga iyon ay higit na nanasain kaysa sa ginto, oo, kaysa sa maraming dalisay na ginto;</p>
  <p class="sz">At mas matamis kaysa sa pulot-pukyutan at sa umaagos na pulot ng mga bahay-pukyutan.</p>
  <p class="sl">
    <a id="chapter19_verse11"></a>
    <b>
      <sup>11 </sup>
    </b>Gayundin, ang iyong lingkod ay nabababalaan sa pamamagitan ng mga iyon;</p>
  <p class="sz">Sa pag-iingat ng mga iyon ay may malaking gantimpala.</p>
  <p class="sl">
    <a id="chapter19_verse12"></a>
    <b>
      <sup>12 </sup>
    </b>Mga pagkakamaliâ€”sino ang makatatalos?</p>
  <p class="sz">Mula sa mga nakakubling kasalanan ay ariin mo akong walang-sala.</p>
  <p class="sl">
    <a id="chapter19_verse13"></a>
    <b>
      <sup>13 </sup>
    </b>Mula rin sa mga gawang mapangahas ay pigilan mo ang iyong lingkod;</p>
  <p class="sz">Huwag mong hayaang manaig sa akin ang mga iyon.</p>
  <p class="sp">Kung magkagayon ay magiging ganap ako,</p>
  <p class="sz">At mananatili akong walang-sala mula sa maraming pagsalansang.</p>
  <p class="sl">
    <a id="chapter19_verse14"></a>
    <b>
      <sup>14 </sup>
    </b>Ang mga pananalita ng aking bibig at ang pagbubulay-bulay ng aking puso</p>
  <p class="sz">Ay maging kalugud-lugod nawa sa harap mo, O Jehova na aking Bato at aking Manunubos.</p>
</div>