<div>
  <p class="w_biblebookname">Awit</p>
  <p class="ss">IKALAWANG AKLAT</p>
  <p class="ss">(Mga Awit 42 – 72)</p>
  <p class="sw">Sa tagapangasiwa. Maskil para sa mga anak ni Kora.</p>
  <p class="sl">
    <a id="chapter42"></a>
    <a id="chapter42_verse1"></a>
    <span class="w_ch">
      <b>42 </b>
    </span>Gaya ng babaing usa na nananabik sa mga batis ng tubig,</p>
  <p class="sz">Gayon nananabik sa iyo ang akin mismong kaluluwa, O Diyos.</p>
  <p class="sl">
    <a id="chapter42_verse2"></a>
    <b>
      <sup>2 </sup>
    </b>Ang aking kaluluwa ay nauuhaw sa Diyos, sa Diyos na buháy.</p>
  <p class="sz">Kailan ako paroroon at haharap sa Diyos?</p>
  <p class="sl">
    <a id="chapter42_verse3"></a>
    <b>
      <sup>3 </sup>
    </b>Ang aking mga luha ay naging pagkain sa akin araw at gabi,</p>
  <p class="sz">Habang sinasabi nila sa akin sa buong araw: “Nasaan ang iyong Diyos?”</p>
  <p class="sl">
    <a id="chapter42_verse4"></a>
    <b>
      <sup>4 </sup>
    </b>Ang mga bagay na ito ay aalalahanin ko, at ibubuhos ko ang aking kaluluwa sa loob ko.</p>
  <p class="sz">Sapagkat dati akong nagdaraang kasama ng karamihan,</p>
  <p class="sz">Dati akong lumalakad nang marahan sa unahan nila patungo sa bahay ng Diyos,</p>
  <p class="sp">Na may tinig ng hiyaw ng kagalakan at pasasalamat,</p>
  <p class="sz">Ng isang pulutong na nagdiriwang ng kapistahan.</p>
  <p class="sl">
    <a id="chapter42_verse5"></a>
    <b>
      <sup>5 </sup>
    </b>Bakit ka nanlulumo, O kaluluwa ko,</p>
  <p class="sz">At bakit ka nababagabag sa loob ko?</p>
  <p class="sp">Maghintay ka sa Diyos,</p>
  <p class="sz">Sapagkat pupurihin ko pa siya bilang ang dakilang kaligtasan ng aking pagkatao.</p>
  <p class="sl">
    <a id="chapter42_verse6"></a>
    <b>
      <sup>6 </sup>
    </b>O Diyos ko, sa loob ko ay nanlulumo ang aking kaluluwa.</p>
  <p class="sz">Kaya naman kita naaalaala,</p>
  <p class="sp">Mula sa lupain ng Jordan at sa mga taluktok ng Hermon,</p>
  <p class="sz">Mula sa maliit na bundok.</p>
  <p class="sl">
    <a id="chapter42_verse7"></a>
    <b>
      <sup>7 </sup>
    </b>Ang matubig na kalaliman ay tumatawag sa matubig na kalaliman</p>
  <p class="sz">Sa lagaslas ng iyong mga bulwak ng tubig.</p>
  <p class="sp">Ang lahat ng mga daluyong mo at mga alon mo—</p>
  <p class="sz">Dumaan sa ibabaw ko ang mga iyon.</p>
  <p class="sl">
    <a id="chapter42_verse8"></a>
    <b>
      <sup>8 </sup>
    </b>Sa araw ay uutusan ni Jehova ang kaniyang maibiging-kabaitan,</p>
  <p class="sz">At sa gabi ay sasaakin ang kaniyang awit;</p>
  <p class="sz">Dadalanginan ang Diyos ng aking buhay.</p>
  <p class="sl">
    <a id="chapter42_verse9"></a>
    <b>
      <sup>9 </sup>
    </b>Sasabihin ko sa Diyos na aking malaking bato:</p>
  <p class="sz">“Bakit mo ako kinalimutan?<a id="page896"></a></p>
  <p class="sz">Bakit ako naglalakad na malungkot dahil sa paniniil ng kaaway?”</p>
  <p class="sl">
    <a id="chapter42_verse10"></a>
    <b>
      <sup>10 </sup>
    </b>Dinusta ako niyaong mga napopoot sa akin taglay ang pagpaslang laban sa aking mga buto,</p>
  <p class="sz">Habang sinasabi nila sa akin sa buong araw: “Nasaan ang iyong Diyos?”</p>
  <p class="sl">
    <a id="chapter42_verse11"></a>
    <b>
      <sup>11 </sup>
    </b>Bakit ka nanlulumo, O kaluluwa ko,</p>
  <p class="sz">At bakit ka nababagabag sa loob ko?</p>
  <p class="sp">Maghintay ka sa Diyos,</p>
  <p class="sz">Sapagkat pupurihin ko pa siya bilang ang dakilang kaligtasan ng aking pagkatao at bilang aking Diyos.</p>
</div>