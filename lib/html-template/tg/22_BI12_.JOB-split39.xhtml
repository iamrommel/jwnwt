<div>
  <p class="w_biblebookname">Job</p>
  <p class="sl">
    <a id="chapter39"></a>
    <a id="chapter39_verse1"></a>
    <span class="w_ch">
      <b>39 </b>
    </span>“Nalalaman mo ba ang takdang panahon upang manganak ang mga kambing-bundok sa malaking bato?</p>
  <p class="sz">Namamasdan mo ba kung kailan nagluluwal ang mga babaing usa nang may mga hapdi ng panganganak?</p>
  <p class="sl">
    <a id="chapter39_verse2"></a>
    <b>
      <sup>2 </sup>
    </b>Binibilang mo ba ang mga buwang lunar ng kanilang kagampanan,</p>
  <p class="sz">O nalalaman mo ba ang takdang panahon ng kanilang panganganak?</p>
  <p class="sl">
    <a id="chapter39_verse3"></a>
    <b>
      <sup>3 </sup>
    </b>Yumuyukod sila kapag inilalabas nila ang kanilang mga anak,</p>
  <p class="sz">Kapag iwinawaksi nila ang kanilang mga hapdi.</p>
  <p class="sl">
    <a id="chapter39_verse4"></a>
    <b>
      <sup>4 </sup>
    </b>Ang kanilang mga anak ay nagiging mabulas, ang mga iyon ay lumalaki sa malawak na parang;</p>
  <p class="sz">Yumayaon nga ang mga iyon at hindi bumabalik sa kanila.</p>
  <p class="sl">
    <a id="chapter39_verse5"></a>
    <b>
      <sup>5 </sup>
    </b>Sino ang nagpalaya sa sebra,</p>
  <p class="sz">At sino ang nagkalag ng mga tali ng mailap na asno,</p>
  <p class="sl">
    <a id="chapter39_verse6"></a>
    <b>
      <sup>6 </sup>
    </b>Na bilang kaniyang bahay ay itinakda ko ang disyertong kapatagan</p>
  <p class="sz">At ang lupain ng asin bilang kaniyang mga tahanang dako?</p>
  <p class="sl">
    <a id="chapter39_verse7"></a>
    <b>
      <sup>7 </sup>
    </b>Pinagtatawanan nito ang kaguluhan ng bayan;</p>
  <p class="sz">Ang mga ingay ng manghuhuli ay hindi nito naririnig.</p>
  <p class="sl">
    <a id="chapter39_verse8"></a>
    <b>
      <sup>8 </sup>
    </b>Ginagalugad nito ang mga bundok bilang kaniyang pastulan</p>
  <p class="sz">At ang bawat uri ng luntiang halaman ay hinahanap nito.</p>
  <p class="sl">
    <a id="chapter39_verse9"></a>
    <b>
      <sup>9 </sup>
    </b>Nanaisin ba ng torong gubat na maglingkod sa iyo,</p>
  <p class="sz">O magpapalipas ba ito ng gabi sa tabi ng iyong sabsaban?</p>
  <p class="sl">
    <a id="chapter39_verse10"></a>
    <b>
      <sup>10 </sup>
    </b>Tatalian mo bang mahigpit ang torong gubat habang ang mga lubid nito ay nasa tudling,</p>
  <p class="sz">O magbubungkal ba ito ng mabababang kapatagan kasunod mo?</p>
  <p class="sl">
    <a id="chapter39_verse11"></a>
    <b>
      <sup>11 </sup>
    </b>Pagtitiwalaan mo ba ito dahil ang lakas nito ay sagana,</p>
  <p class="sz">At iiwan mo ba rito ang iyong pinagpapagalan?</p>
  <p class="sl">
    <a id="chapter39_verse12"></a>
    <b>
      <sup>12 </sup>
    </b>Aasahan mo ba ito na ibabalik nito ang iyong binhi</p>
  <p class="sz">At titipunin iyon sa iyong giikan?</p>
  <p class="sl">
    <a id="chapter39_verse13"></a>
    <b>
      <sup>13 </sup>
    </b>Pumagaspas ba nang may kagalakan ang pakpak ng babaing avestruz,</p>
  <p class="sz">O mayroon ba siyang mga bagwis ng siguana at mga balahibo nito?</p>
  <p class="sl">
    <a id="chapter39_verse14"></a>
    <b>
      <sup>14 </sup>
    </b>Sapagkat iniiwan niya ang <a id="page849"></a>kaniyang mga itlog sa lupa</p>
  <p class="sz">At sa alabok ay pinananatili niyang mainit ang mga iyon,</p>
  <p class="sl">
    <a id="chapter39_verse15"></a>
    <b>
      <sup>15 </sup>
    </b>At nalilimutan niyang baka madurog ng paa ang mga iyon</p>
  <p class="sz">O baka mayurakan ang mga iyon ng mabangis na hayop sa parang.</p>
  <p class="sl">
    <a id="chapter39_verse16"></a>
    <b>
      <sup>16 </sup>
    </b>Pinakikitunguhan niya nang walang pakundangan ang kaniyang mga anak, na para bang hindi sa kaniya—</p>
  <p class="sz">Walang kabuluhan ang kaniyang pagpapagal sapagkat wala siyang panghihilakbot.</p>
  <p class="sl">
    <a id="chapter39_verse17"></a>
    <b>
      <sup>17 </sup>
    </b>Sapagkat ipinalimot sa kaniya ng Diyos ang karunungan,</p>
  <p class="sz">At hindi niya ito binahaginan ng pagkaunawa.</p>
  <p class="sl">
    <a id="chapter39_verse18"></a>
    <b>
      <sup>18 </sup>
    </b>Sa panahong ikinakampay niya ang kaniyang mga pakpak sa kaitaasan,</p>
  <p class="sz">Pinagtatawanan niya ang kabayo at ang nakasakay rito.</p>
  <p class="sl">
    <a id="chapter39_verse19"></a>
    <b>
      <sup>19 </sup>
    </b>Mabibigyan mo ba ang kabayo ng kalakasan?</p>
  <p class="sz">Madaramtan mo ba ang leeg nito ng pumapagaspas na kilíng?</p>
  <p class="sl">
    <a id="chapter39_verse20"></a>
    <b>
      <sup>20 </sup>
    </b>Mapalulukso mo ba ito na tulad ng balang?</p>
  <p class="sz">Ang karingalan ng pagsingasing nito ay nakatatakot.</p>
  <p class="sl">
    <a id="chapter39_verse21"></a>
    <b>
      <sup>21 </sup>
    </b>Dumadamba ito sa mababang kapatagan at nagbubunyi sa kalakasan;</p>
  <p class="sz">Humahayo ito upang sumagupa sa baluti.</p>
  <p class="sl">
    <a id="chapter39_verse22"></a>
    <b>
      <sup>22 </sup>
    </b>Pinagtatawanan nito ang panghihilakbot, at hindi nasisindak;</p>
  <p class="sz">Ni tumatalikod man ito dahil sa tabak.</p>
  <p class="sl">
    <a id="chapter39_verse23"></a>
    <b>
      <sup>23 </sup>
    </b>Laban dito ay kumakalampag ang talanga,</p>
  <p class="sz">Ang talim ng sibat at ang diyabelin.</p>
  <p class="sl">
    <a id="chapter39_verse24"></a>
    <b>
      <sup>24 </sup>
    </b>Nilalamon nito ang lupa nang may pagdagundong at pagkabagabag,</p>
  <p class="sz">At hindi ito naniniwala na iyon ay tunog ng tambuli.</p>
  <p class="sl">
    <a id="chapter39_verse25"></a>
    <b>
      <sup>25 </sup>
    </b>Kapag humihip ang tambuli ay nagsasabi ito ng Aha!</p>
  <p class="sz">At mula sa malayo ay naaamoy nito ang pagbabaka,</p>
  <p class="sz">Ang kaguluhan ng mga pinuno at ang hiyaw ng digmaan.</p>
  <p class="sl">
    <a id="chapter39_verse26"></a>
    <b>
      <sup>26 </sup>
    </b>Dahil ba sa iyong pagkaunawa kung kaya ang halkon ay pumapaimbulog,</p>
  <p class="sz">Kung kaya iniuunat nito ang kaniyang mga pakpak sa hanging timugan?</p>
  <p class="sl">
    <a id="chapter39_verse27"></a>
    <b>
      <sup>27 </sup>
    </b>O dahil ba sa iyong utos kaya lumilipad nang paitaas ang agila</p>
  <p class="sz">At kaya gumagawa ito ng kaniyang pugad sa kaitaasan,</p>
  <p class="sl">
    <a id="chapter39_verse28"></a>
    <b>
      <sup>28 </sup>
    </b>Kung kaya sa malaking bato ito tumatahan at nananatili sa magdamag</p>
  <p class="sz">Sa pinakangipin ng malaking bato at sa isang dakong mahirap marating?</p>
  <p class="sl">
    <a id="chapter39_verse29"></a>
    <b>
      <sup>29 </sup>
    </b>Mula roon ay kailangan nitong maghanap ng pagkain;</p>
  <p class="sz">Doon sa malayo ay tumitingin ang mga mata nito.</p>
  <p class="sl">
    <a id="chapter39_verse30"></a>
    <b>
      <sup>30 </sup>
    </b>At ang mga inakáy nito ay laging sumisipsip ng dugo;</p>
  <p class="sz">At kung saan naroon ang napatay ay naroon iyon.”</p>
</div>