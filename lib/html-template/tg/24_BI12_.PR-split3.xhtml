<div>
  <p class="w_biblebookname">Kawikaan</p>
  <p class="sb">
    <a id="chapter3"></a>
    <a id="chapter3_verse1"></a>
    <span class="w_ch">
      <b>3 </b>
    </span>Anak ko, ang aking kautusan ay huwag mong limutin, at ang aking mga utos ay ingatan nawa ng iyong puso, <a id="chapter3_verse2"></a><b><sup>2 </sup></b>sapagkat ang kahabaan ng mga araw at mga taon ng buhay at kapayapaan ay madaragdag sa iyo. <a id="chapter3_verse3"></a><b><sup>3 </sup></b>Huwag ka nawang iwan ng maibiging-kabaitan at ng katapatan. Itali mo ang mga iyon sa palibot ng iyong leeg. Isulat mo ang mga iyon sa tapyas ng iyong puso, <a id="chapter3_verse4"></a><b><sup>4 </sup></b>at sa gayon ay makasusumpong ka ng lingap at mabuting kaunawaan sa paningin ng Diyos at ng makalupang tao. <a id="chapter3_verse5"></a><b><sup>5 </sup></b>Magtiwala ka kay Jehova nang iyong buong puso at huwag kang manalig sa iyong sariling pagkaunawa. <a id="chapter3_verse6"></a><b><sup>6 </sup></b>Sa lahat ng iyong mga lakad ay isaalang-alang mo siya, at siya mismo ang magtutuwid ng iyong mga landas.</p>
  <p class="sb">
    <a id="chapter3_verse7"></a>
    <b>
      <sup>7 </sup>
    </b>Huwag kang magpakarunong sa iyong sariling paningin. Matakot ka kay Jehova at lumayo ka sa kasamaan. <a id="chapter3_verse8"></a><b><sup>8 </sup></b>Maging kagalingan nawa iyon sa iyong pusod at kaginhawahan sa iyong mga buto.</p>
  <p class="sb">
    <a id="chapter3_verse9"></a>
    <b>
      <sup>9 </sup>
    </b>Parangalan mo si Jehova ng iyong mahahalagang pag-aari at ng mga unang bunga ng lahat ng iyong ani. <a id="chapter3_verse10"></a><b><sup>10 </sup></b>Sa gayon ay mapupuno nang sagana ang iyong mga imbakan ng panustos; at aapawan ng bagong alak ang iyong mga pisaang tangke.</p>
  <p class="sb">
    <a id="chapter3_verse11"></a>
    <b>
      <sup>11 </sup>
    </b>Ang disiplina ni Jehova, O anak ko, ay huwag mong itakwil; at huwag mong kamuhian ang kaniyang saway, <a id="chapter3_verse12"></a><b><sup>12 </sup></b>sapagkat ang iniibig ni Jehova ay sinasaway niya, gaya nga ng ginagawa ng ama sa anak na kaniyang kinalulugdan.</p>
  <p class="sb">
    <a id="chapter3_verse13"></a>
    <b>
      <sup>13 </sup>
    </b>Maligaya ang taong nakasumpong ng karunungan, at ang taong nagtatamo ng kaunawaan, <a id="chapter3_verse14"></a><b><sup>14 </sup></b>sapagkat ang pagkakamit nito bilang pakinabang ay mas mabuti kaysa sa pagkakamit ng pilak bilang pakinabang at ang pagkakamit nito bilang ani kaysa sa ginto. <a id="chapter3_verse15"></a><b><sup>15 </sup></b>Ito ay mas mahalaga kaysa sa mga korales, at ang lahat ng iba pang kaluguran mo ay hindi maipapantay rito. <a id="chapter3_verse16"></a><b><sup>16 </sup></b>Kahabaan ng mga araw ang nasa kanang kamay nito; sa kaliwang kamay nito ay may kayamanan at kaluwalhatian. <a id="chapter3_verse17"></a><b><sup>17 </sup></b>Ang mga daan nito ay mga daan ng kaigayahan, at ang lahat ng landas nito <a id="page1010"></a>ay kapayapaan. <a id="chapter3_verse18"></a><b><sup>18 </sup></b>Ito ay punungkahoy ng buhay para sa mga tumatangan dito, at yaong mga nanghahawakan dito nang mahigpit ay tatawaging maligaya.</p>
  <p class="sb">
    <a id="chapter3_verse19"></a>
    <b>
      <sup>19 </sup>
    </b>Itinatag ni Jehova ang lupa sa pamamagitan ng karunungan. Ang langit ay inilagay niya nang matibay sa pamamagitan ng kaunawaan. <a id="chapter3_verse20"></a><b><sup>20 </sup></b>Sa pamamagitan ng kaniyang kaalaman ay nahati ang matubig na mga kalaliman, at ang maulap na kalangitan ay patuloy na nagpapatulo ng ambon. <a id="chapter3_verse21"></a><b><sup>21 </sup></b>Anak ko, huwag nawang mahiwalay ang mga ito sa iyong mga mata. Ingatan mo ang praktikal na karunungan at ang kakayahang mag-isip, <a id="chapter3_verse22"></a><b><sup>22 </sup></b>at sila ay magiging buhay sa iyong kaluluwa at panghalina sa iyong leeg. <a id="chapter3_verse23"></a><b><sup>23 </sup></b>Kung magkagayon ay lalakad ka nang tiwasay sa iyong daan, at ang iyo ngang paa ay hindi hahampas sa anuman. <a id="chapter3_verse24"></a><b><sup>24 </sup></b>Kailanma’t hihiga ka ay hindi ka makadarama ng panghihilakbot; at ikaw nga ay hihiga, at ang iyong tulog ay magiging kasiya-siya. <a id="chapter3_verse25"></a><b><sup>25 </sup></b>Hindi mo dapat katakutan ang anumang biglaang panghihilakbot, ni ang bagyo man sa mga balakyot, dahil ito ay dumarating. <a id="chapter3_verse26"></a><b><sup>26 </sup></b>Sapagkat si Jehova ang magiging iyo mismong pagtitiwala, at kaniya ngang iingatan ang iyong paa laban sa pagkabihag.</p>
  <p class="sb">
    <a id="chapter3_verse27"></a>
    <b>
      <sup>27 </sup>
    </b>Huwag mong ipagkait ang mabuti doon sa mga kinauukulan, kapag nasa kapangyarihan ng iyong kamay na gawin ito. <a id="chapter3_verse28"></a><b><sup>28 </sup></b>Huwag mong sabihin sa iyong kapuwa: “Yumaon ka, at bumalik ka at bukas ay magbibigay ako,” kapag ikaw ay mayroon. <a id="chapter3_verse29"></a><b><sup>29 </sup></b>Huwag kang kumatha ng anumang bagay na masama laban sa iyong kapuwa, kapag tumatahan siyang may katiwasayan sa piling mo. <a id="chapter3_verse30"></a><b><sup>30 </sup></b>Huwag kang makikipagtalo sa isang tao nang walang dahilan, kung wala naman siyang ginawang masama sa iyo.</p>
  <p class="sb">
    <a id="chapter3_verse31"></a>
    <b>
      <sup>31 </sup>
    </b>Huwag kang mainggit sa taong marahas, ni piliin man ang alinman sa kaniyang mga lakad. <a id="chapter3_verse32"></a><b><sup>32 </sup></b>Sapagkat ang taong mapanlinlang ay karima-rimarim kay Jehova, ngunit ang Kaniyang matalik na pakikipag-ugnayan ay sa mga matuwid. <a id="chapter3_verse33"></a><b><sup>33 </sup></b>Ang sumpa ni Jehova ay nasa bahay ng balakyot, ngunit ang tinatahanang dako ng mga matuwid ay kaniyang pinagpapala. <a id="chapter3_verse34"></a><b><sup>34 </sup></b>Kung tungkol sa mga manunuya, siya ay mang-aalipusta; ngunit sa maaamo ay magpapakita siya ng lingap. <a id="chapter3_verse35"></a><b><sup>35 </sup></b>Karangalan ang aariin ng marurunong, ngunit dinadakila ng mga hangal ang kasiraang-puri.</p>
</div>