<div>
  <p class="w_biblebookname">Awit</p>
  <p class="sw">Awitin ni David.</p>
  <p class="sl">
    <a id="chapter143"></a>
    <a id="chapter143_verse1"></a>
    <span class="w_ch">
      <b>143 </b>
    </span>O Jehova, dinggin mo ang aking panalangin;</p>
  <p class="sz">Pakinggan mo ang aking pamamanhik.</p>
  <p class="sz">Sa iyong katapatan ay sagutin mo ako sa iyong katuwiran.</p>
  <p class="sl">
    <a id="chapter143_verse2"></a>
    <b>
      <sup>2 </sup>
    </b>At huwag kang pumasok sa kahatulan na kasama ng iyong lingkod;</p>
  <p class="sz">Sapagkat sa harap mo ay walang sinumang buháy ang maaaring maging matuwid.</p>
  <p class="sl">
    <a id="chapter143_verse3"></a>
    <b>
      <sup>3 </sup>
    </b>Sapagkat tinugis ng kaaway ang aking kaluluwa;</p>
  <p class="sz">Dinurog niya ang aking buhay hanggang sa mismong lupa.</p>
  <p class="sz">Pinatahan niya ako sa madidilim na dako tulad ng mga patay hanggang sa panahong walang takda.</p>
  <p class="sl">
    <a id="chapter143_verse4"></a>
    <b>
      <sup>4 </sup>
    </b>At ang aking espiritu ay nanlulupaypay sa loob ko;</p>
  <p class="sz">Sa loob ko ay namamanhid ang aking puso.</p>
  <p class="sl">
    <a id="chapter143_verse5"></a>
    <b>
      <sup>5 </sup>
    </b>Naaalaala ko ang mga araw noong sinaunang panahon;</p>
  <p class="sz">Binubulay-bulay ko ang lahat ng iyong mga gawa;</p>
  <p class="sz">Kusang-loob kong itinutuon ang aking pansin sa gawa ng iyong mga kamay.</p>
  <p class="sl">
    <a id="chapter143_verse6"></a>
    <b>
      <sup>6 </sup>
    </b>Iniunat ko sa iyo ang aking mga kamay;</p>
  <p class="sz">Ang aking kaluluwa ay tulad ng lupaypay na lupain na nauuhaw sa iyo. <i>Selah.</i></p>
  <p class="sl">
    <a id="chapter143_verse7"></a>
    <b>
      <sup>7 </sup>
    </b>O magmadali ka, sagutin mo ako, O Jehova.</p>
  <p class="sz">Ang aking espiritu ay sumapit na sa kawakasan.</p>
  <p class="sp">Huwag mong ikubli sa akin ang iyong mukha,</p>
  <p class="sz">At baka ako ay maging kahambing niyaong mga bumababa sa hukay.</p>
  <p class="sl">
    <a id="chapter143_verse8"></a>
    <b>
      <sup>8 </sup>
    </b>Sa umaga ay iparinig mo sa akin ang iyong maibiging-kabaitan,<a id="page1001"></a></p>
  <p class="sz">Sapagkat sa iyo ako naglalagak ng aking tiwala.</p>
  <p class="sp">Ipaalam mo sa akin ang daan na dapat kong lakaran,</p>
  <p class="sz">Sapagkat sa iyo ay itinaas ko ang aking kaluluwa.</p>
  <p class="sl">
    <a id="chapter143_verse9"></a>
    <b>
      <sup>9 </sup>
    </b>Iligtas mo ako mula sa aking mga kaaway, O Jehova.</p>
  <p class="sz">Ako ay nagkukubli sa iyo.</p>
  <p class="sl">
    <a id="chapter143_verse10"></a>
    <b>
      <sup>10 </sup>
    </b>Turuan mo akong gawin ang iyong kalooban,</p>
  <p class="sz">Sapagkat ikaw ang aking Diyos.</p>
  <p class="sp">Ang iyong espiritu ay mabuti;</p>
  <p class="sz">Patnubayan nawa ako nito sa lupain ng katuwiran.</p>
  <p class="sl">
    <a id="chapter143_verse11"></a>
    <b>
      <sup>11 </sup>
    </b>Alang-alang sa iyong pangalan, O Jehova, ingatan mo nawa akong buháy.</p>
  <p class="sz">Sa iyong katuwiran ay hanguin mo nawa ang aking kaluluwa mula sa kabagabagan.</p>
  <p class="sl">
    <a id="chapter143_verse12"></a>
    <b>
      <sup>12 </sup>
    </b>At sa iyong maibiging-kabaitan ay patahimikin mo nawa ang aking mga kaaway;</p>
  <p class="sz">At puksain mo ang lahat niyaong mga napopoot sa aking kaluluwa,</p>
  <p class="sz">Sapagkat ako ay iyong lingkod.</p>
</div>