<div>
  <p class="w_biblebookname">Awit</p>
  <p class="sw">Sa tagapangasiwa. Ni David.</p>
  <p class="sl">
    <a id="chapter14"></a>
    <a id="chapter14_verse1"></a>
    <span class="w_ch">
      <b>14 </b>
    </span>Ang hangal ay nagsabi sa kaniyang puso:</p>
  <p class="sz">“Walang Jehova.”</p>
  <p class="sp">Gumawi sila nang kapaha-pahamak, gumawi sila nang karima-rimarim sa kanilang gawain.</p>
  <p class="sz">Walang sinumang gumagawa ng mabuti.</p>
  <p class="sl">
    <a id="chapter14_verse2"></a>
    <b>
      <sup>2 </sup>
    </b>Kung tungkol kay Jehova, dinudungaw niya mula sa langit ang mga anak ng mga tao,</p>
  <p class="sz">Upang tingnan kung may sinumang may kaunawaan, sinumang humahanap kay Jehova.</p>
  <p class="sl">
    <a id="chapter14_verse3"></a>
    <b>
      <sup>3 </sup>
    </b>Silang lahat ay lumihis, silang lahat ay pawang tiwali;</p>
  <p class="sz">Walang sinumang gumagawa ng mabuti,</p>
  <p class="sz">Wala ni isa man.</p>
  <p class="sl">
    <a id="page864"></a>
    <a id="chapter14_verse4"></a>
    <b>
      <sup>4 </sup>
    </b>Wala ba sa mga nagsasagawa ng bagay na nakasasakit ang may kaalaman,</p>
  <p class="sz">Na lumalamon sa aking bayan gaya ng pagkain nila sa tinapay?</p>
  <p class="sz">Ni hindi sila tumatawag kay Jehova.</p>
  <p class="sl">
    <a id="chapter14_verse5"></a>
    <b>
      <sup>5 </sup>
    </b>Doon ay napuspos sila ng malaking panghihilakbot,</p>
  <p class="sz">Sapagkat si Jehova ay nasa salinlahi ng matuwid.</p>
  <p class="sl">
    <a id="chapter14_verse6"></a>
    <b>
      <sup>6 </sup>
    </b>Ang payo ng napipighati ay inilalagay ninyo sa kahihiyan,</p>
  <p class="sz">Sapagkat si Jehova ang kaniyang kanlungan.</p>
  <p class="sl">
    <a id="chapter14_verse7"></a>
    <b>
      <sup>7 </sup>
    </b>O kung sa Sion sana manggaling ang kaligtasan ng Israel!</p>
  <p class="sz">Kapag tinipong muli ni Jehova ang mga nabihag sa kaniyang bayan,</p>
  <p class="sz">Magalak nawa ang Jacob, magsaya nawa ang Israel.</p>
</div>