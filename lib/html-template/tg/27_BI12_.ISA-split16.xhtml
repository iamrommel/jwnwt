<div>
  <p class="w_biblebookname">Isaias</p>
  <p class="sb">
    <a id="chapter16"></a>
    <a id="chapter16_verse1"></a>
    <span class="w_ch">
      <b>16 </b>
    </span>Magpadala kayo ng isang barakong tupa sa tagapamahala ng lupain, mula sa Sela na nasa gawing ilang, sa bundok ng anak na babae ng Sion.</p>
  <p class="sb">
    <a id="chapter16_verse2"></a>
    <b>
      <sup>2 </sup>
    </b>At mangyayari nga na gaya ng isang may-pakpak na nilalang na tumatakas, na binugaw mula sa pugad nito, ang mga anak na babae ng Moab ay magkakagayon sa mga tawiran ng Arnon.</p>
  <p class="sb">
    <a id="chapter16_verse3"></a>
    <b>
      <sup>3 </sup>
    </b>“Magharap kayo ng payo, isagawa ninyo ang pasiya.</p>
  <p class="sb">“Ang iyong lilim ay gawin mong tulad ng gabi sa katanghaliang tapat. Ikubli mo ang mga pinanabog; huwag mong ipagkanulo ang tumatakas. <a id="chapter16_verse4"></a><b><sup>4 </sup></b>Ang aking mga pinanabog ay manirahan nawa sa iyo bilang mga dayuhan, O Moab. Maging dakong kublihan ka sa kanila dahil sa mananamsam. Sapagkat ang maniniil ay sumapit na sa kaniyang kawakasan; ang pananamsam ay nagwakas na; yaong mga yumuyurak sa iba ay nalipol na mula sa lupa.</p>
  <p class="sb">
    <a id="chapter16_verse5"></a>
    <b>
      <sup>5 </sup>
    </b>“At sa maibiging-kabaitan ay tiyak na matibay na matatatag ang isang trono; at ang isa ay uupo roon sa katapatan sa tolda ni David, na humahatol at humahanap ng katarungan at maagap sa katuwiran.”</p>
  <p class="sb">
    <a id="chapter16_verse6"></a>
    <b>
      <sup>6 </sup>
    </b>Narinig namin ang tungkol sa pagmamapuri ng Moab, na siya ay lubhang mapagmapuri; ang kaniyang kapalaluan at ang kaniyang pagmamapuri at ang kaniyang poot—ang kaniyang walang-katuturang usap ay hindi magkakagayon. <a id="chapter16_verse7"></a><b><sup>7 </sup></b>Kaya ang Moab ay magpapalahaw dahil sa Moab; ang lahat nga roon ay magpapalahaw. Dahil sa mga kakaning pasas ng Kir-hareset ay hahalinghing nga ang mga sinaktan, <a id="chapter16_verse8"></a><b><sup>8 </sup></b>sapagkat ang mga hagdan-hagdang lupain ng Hesbon ay nalanta. Ang punong ubas ng Sibma—pinulak ng mga may-ari ng mga bansa ang matingkad-pulang mga sanga nito. Hanggang sa Jazer ay nakaabot sila; gumala-gala sila sa ilang. Ang mga supang nito ay naiwan upang yumabong sa ganang sarili; nakarating sila sa dagat.</p>
  <p class="sb">
    <a id="chapter16_verse9"></a>
    <b>
      <sup>9 </sup>
    </b>Kaya naman tatangis ako ng pagtangis ng Jazer dahil sa <a id="page1088"></a>punong ubas ng Sibma. Babasain kita ng aking mga luha, O Hesbon at Eleale, sapagkat ang hiyawan sa iyong tag-araw at sa iyong pag-aani ay bumagsak na. <a id="chapter16_verse10"></a><b><sup>10 </sup></b>At ang pagsasaya at pagkakagalak ay inalis mula sa taniman; at sa mga ubasan ay walang hiyaw ng kagalakan, walang sigaw ang ipinaririnig. Walang alak sa mga pisaan ang niyayapakan ng manyayapak. Ang hiyawan ay aking pinaglaho.</p>
  <p class="sb">
    <a id="chapter16_verse11"></a>
    <b>
      <sup>11 </sup>
    </b>Kaya naman ang aking mga panloob na bahagi ay nagkakaingay na gaya ng isang alpa dahil nga sa Moab, at ang aking pinakaloob dahil sa Kir-hareset.</p>
  <p class="sb">
    <a id="chapter16_verse12"></a>
    <b>
      <sup>12 </sup>
    </b>At nangyari nga na nakitang ang Moab ay nanghihimagod sa ibabaw ng mataas na dako; at pumaroon siya sa kaniyang santuwaryo upang manalangin, at wala siyang anumang nagagawa.</p>
  <p class="sb">
    <a id="chapter16_verse13"></a>
    <b>
      <sup>13 </sup>
    </b>Ito ang salita na sinalita ni Jehova may kinalaman sa Moab noong una. <a id="chapter16_verse14"></a><b><sup>14 </sup></b>At ngayon ay nagsalita si Jehova, na sinasabi: “Sa loob ng tatlong taon, ayon sa mga taon ng upahang trabahador, ang kaluwalhatian ng Moab ay madudusta rin na may bawat uri ng malaking kaguluhan, at ang mga malalabi ay kaunting-kaunti, hindi makapangyarihan.”</p>
</div>