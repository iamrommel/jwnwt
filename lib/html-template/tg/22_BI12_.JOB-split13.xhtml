<div>
  <p class="w_biblebookname">Job</p>
  <p class="sl">
    <a id="chapter13"></a>
    <a id="chapter13_verse1"></a>
    <span class="w_ch">
      <b>13 </b>
    </span>“Narito! Ang lahat ng ito ay nakita ng aking mata,</p>
  <p class="sz">Narinig ng aking tainga at pinag-iisipan iyon.</p>
  <p class="sl">
    <a id="chapter13_verse2"></a>
    <b>
      <sup>2 </sup>
    </b>Ang nalalaman ninyo ay alam na alam ko rin;</p>
  <p class="sz">Hindi ako nakabababa sa inyo.</p>
  <p class="sl">
    <a id="chapter13_verse3"></a>
    <b>
      <sup>3 </sup>
    </b>Gayunman, ako, sa ganang akin, ay magsasalita sa Makapangyarihan-sa-lahat,</p>
  <p class="sz">At sa pakikipagtalo sa Diyos ay malulugod ako.</p>
  <p class="sl">
    <a id="chapter13_verse4"></a>
    <b>
      <sup>4 </sup>
    </b>Sa kabilang dako, kayo ang mga nandurungis ng kabulaanan;</p>
  <p class="sz">Kayong lahat ay mga manggagamot na walang kabuluhan.</p>
  <p class="sl">
    <a id="chapter13_verse5"></a>
    <b>
      <sup>5 </sup>
    </b>Kung kayo lamang sana ay talagang tatahimik,</p>
  <p class="sz">Upang maging karunungan iyon sa ganang inyo!</p>
  <p class="sl">
    <a id="chapter13_verse6"></a>
    <b>
      <sup>6 </sup>
    </b>Dinggin ninyo, pakisuyo, ang aking mga pangangatuwiran,</p>
  <p class="sz">At sa mga pakiusap ng aking mga labi ay magbigay-pansin.</p>
  <p class="sl">
    <a id="chapter13_verse7"></a>
    <b>
      <sup>7 </sup>
    </b>Kayo ba ay magsasalita ng kalikuan para sa Diyos,</p>
  <p class="sz">At para ba sa kaniya ay magsasalita kayo ng panlilinlang?</p>
  <p class="sl">
    <a id="chapter13_verse8"></a>
    <b>
      <sup>8 </sup>
    </b>Pakikitunguhan ba ninyo siya nang may pagtatangi,</p>
  <p class="sz">O ang tunay na Diyos ba ay ipakikipaglaban ninyo sa batas?</p>
  <p class="sl">
    <a id="chapter13_verse9"></a>
    <b>
      <sup>9 </sup>
    </b>Mabuti ba na aarukin niya kayo?</p>
  <p class="sz">O kung paanong winawalang-halaga ng isa ang taong mortal ay gayon din ba ninyo siya wawalaing-halaga?</p>
  <p class="sl">
    <a id="chapter13_verse10"></a>
    <b>
      <sup>10 </sup>
    </b>Tiyak na sasawayin niya kayo</p>
  <p class="sz">Kung sa lihim ay tatangkain ninyong magpakita ng pagtatangi;</p>
  <p class="sl">
    <a id="chapter13_verse11"></a>
    <b>
      <sup>11 </sup>
    </b>Hindi ba kayo gugulatin sa pagkatakot ng kaniya mismong dangal,</p>
  <p class="sz">At sasapit sa inyo ang mismong panghihilakbot sa kaniya?</p>
  <p class="sl">
    <a id="chapter13_verse12"></a>
    <b>
      <sup>12 </sup>
    </b>Ang inyong mga di-malilimot na kasabihan ay mga kawikaang abo;</p>
  <p class="sz">Ang mga umbok sa inyong mga kalasag ay gaya ng luwad na mga umbok sa kalasag.</p>
  <p class="sl">
    <a id="chapter13_verse13"></a>
    <b>
      <sup>13 </sup>
    </b>Tumahimik kayo sa harap ko, upang ako ay makapagsalita.</p>
  <p class="sz">Pagkatapos ay pasapitin sa akin anuman iyon!</p>
  <p class="sl">
    <a id="page811"></a>
    <a id="chapter13_verse14"></a>
    <b>
      <sup>14 </sup>
    </b>Bakit ko dala-dala ang aking laman sa aking mga ngipin</p>
  <p class="sz">At inilalagay ang aking sariling kaluluwa sa aking palad?</p>
  <p class="sl">
    <a id="chapter13_verse15"></a>
    <b>
      <sup>15 </sup>
    </b>Patayin man niya ako, hindi ba ako maghihintay?</p>
  <p class="sz">Makikipagtalo lamang ako sa kaniya nang mukhaan para sa aking sariling mga lakad.</p>
  <p class="sl">
    <a id="chapter13_verse16"></a>
    <b>
      <sup>16 </sup>
    </b>Siya rin ay magiging kaligtasan ko,</p>
  <p class="sz">Sapagkat sa kaniya ay walang apostatang makahaharap.</p>
  <p class="sl">
    <a id="chapter13_verse17"></a>
    <b>
      <sup>17 </sup>
    </b>Dinggin ninyo nang lubusan ang aking salita,</p>
  <p class="sz">At ang aking kapahayagan ay mapasainyong pandinig.</p>
  <p class="sl">
    <a id="chapter13_verse18"></a>
    <b>
      <sup>18 </sup>
    </b>Narito! Pakisuyo, ako ay nagharap ng isang usaping ukol sa paghatol;</p>
  <p class="sz">Alam na alam ko na ako ay nasa tama.</p>
  <p class="sl">
    <a id="chapter13_verse19"></a>
    <b>
      <sup>19 </sup>
    </b>Sino ang isa na makikipagtalo sa akin?</p>
  <p class="sz">Sapagkat kung tatahimik ako ngayon ay papanaw nga ako!</p>
  <p class="sl">
    <a id="chapter13_verse20"></a>
    <b>
      <sup>20 </sup>
    </b>Dalawang bagay lamang ang huwag mong gawin sa akin;</p>
  <p class="sz">Kung magkagayon ay hindi ako magkukubli dahil lamang sa iyo;</p>
  <p class="sl">
    <a id="chapter13_verse21"></a>
    <b>
      <sup>21 </sup>
    </b>Ilayo mo ang iyong kamay mula sa akin,</p>
  <p class="sz">At ang pagkatakot sa iyo—huwag nawa akong sindakin nito.</p>
  <p class="sl">
    <a id="chapter13_verse22"></a>
    <b>
      <sup>22 </sup>
    </b>Alinman sa tumawag ka upang ako ay makasagot;</p>
  <p class="sz">O makapagsalita sana ako, at magbalik ka sa akin ng sagot.</p>
  <p class="sl">
    <a id="chapter13_verse23"></a>
    <b>
      <sup>23 </sup>
    </b>Sa anong paraan ako nagkaroon ng mga kamalian at mga kasalanan?</p>
  <p class="sz">Ipaalam mo sa akin ang aking pagsalansang at ang aking kasalanan.</p>
  <p class="sl">
    <a id="chapter13_verse24"></a>
    <b>
      <sup>24 </sup>
    </b>Bakit mo ikinukubli ang iyo mismong mukha</p>
  <p class="sz">At itinuturing akong kaaway mo?</p>
  <p class="sl">
    <a id="chapter13_verse25"></a>
    <b>
      <sup>25 </sup>
    </b>Panginginigin mo ba ang isang dahon lamang na nililipad-lipad,</p>
  <p class="sz">O lagi mong hahabulin ang tuyong pinaggapasan?</p>
  <p class="sl">
    <a id="chapter13_verse26"></a>
    <b>
      <sup>26 </sup>
    </b>Sapagkat lagi kang sumusulat laban sa akin ng mapapait na bagay</p>
  <p class="sz">At pinangyayari mong ariin ko ang mga bunga ng mga kamalian noong aking kabataan.</p>
  <p class="sl">
    <a id="chapter13_verse27"></a>
    <b>
      <sup>27 </sup>
    </b>Pinananatili mo rin ang aking mga paa sa mga pangawan,</p>
  <p class="sz">At binabantayan mo ang lahat ng aking mga landas;</p>
  <p class="sz">Para sa mga talampakan ng aking mga paa ay iminamarka mo ang iyong sariling linya.</p>
  <p class="sl">
    <a id="chapter13_verse28"></a>
    <b>
      <sup>28 </sup>
    </b>At siya ay tulad ng isang bagay na bulok na naluluma;</p>
  <p class="sz">Tulad ng isang kasuutan na inuubos ng tangà.</p>
</div>