<div>
  <p class="w_biblebookname">Awit</p>
  <p class="sl">
    <a id="chapter95"></a>
    <a id="chapter95_verse1"></a>
    <span class="w_ch">
      <b>95 </b>
    </span>O halikayo at humiyaw tayo nang may kagalakan kay Jehova!</p>
  <p class="sz">May-pagbubunyi tayong sumigaw sa ating Bato ng kaligtasan.</p>
  <p class="sl">
    <a id="chapter95_verse2"></a>
    <b>
      <sup>2 </sup>
    </b>Lumapit tayo sa harap niya taglay ang pasasalamat;</p>
  <p class="sz">May-pagbubunyi tayong sumigaw sa kaniya taglay ang mga awitin.</p>
  <p class="sl">
    <a id="chapter95_verse3"></a>
    <b>
      <sup>3 </sup>
    </b>Sapagkat si Jehova ay dakilang Diyos</p>
  <p class="sz">At dakilang Hari sa lahat ng iba pang diyos,</p>
  <p class="sl">
    <a id="chapter95_verse4"></a>
    <b>
      <sup>4 </sup>
    </b>Siya na sa kaniyang kamay ay naroon ang mga kaila-ilaliman ng lupa</p>
  <p class="sz">At siyang nagmamay-ari ng mga taluktok ng mga bundok;</p>
  <p class="sl">
    <a id="chapter95_verse5"></a>
    <b>
      <sup>5 </sup>
    </b>Na nagmamay-ari ng dagat, na kaniya mismong ginawa,</p>
  <p class="sz">At ang kaniya mismong mga kamay ang nag-anyo ng tuyong lupa.</p>
  <p class="sl">
    <a id="chapter95_verse6"></a>
    <b>
      <sup>6 </sup>
    </b>O pumarito kayo, sumamba tayo at yumukod;</p>
  <p class="sz">Lumuhod tayo sa harap ni Jehova na ating Maylikha.</p>
  <p class="sl">
    <a id="chapter95_verse7"></a>
    <b>
      <sup>7 </sup>
    </b>Sapagkat siya ang ating Diyos, at tayo ang bayan ng kaniyang pastulan at ang mga tupa ng kaniyang kamay.</p>
  <p class="sz">Kung ngayon ay maririnig ninyo ang kaniyang tinig,</p>
  <p class="sl">
    <a id="chapter95_verse8"></a>
    <b>
      <sup>8 </sup>
    </b>Huwag ninyong patigasin ang inyong puso gaya ng sa Meriba,</p>
  <p class="sz">Gaya noong araw ng Masah sa ilang,</p>
  <p class="sl">
    <a id="chapter95_verse9"></a>
    <b>
      <sup>9 </sup>
    </b>Nang ilagay ako ng inyong mga ninuno sa pagsubok;</p>
  <p class="sz">Sinuri nila ako, nakita rin nila ang aking mga gawa.</p>
  <p class="sl">
    <a id="chapter95_verse10"></a>
    <b>
      <sup>10 </sup>
    </b>Sa loob ng apatnapung taon ay naririmarim ako sa salinlahing iyon,</p>
  <p class="sz">At sinabi ko:</p>
  <p class="sp">“Sila ay isang bayang liko ang puso,</p>
  <p class="sz">At hindi nila nalalaman ang aking mga daan”;</p>
  <p class="sl">
    <a id="chapter95_verse11"></a>
    <b>
      <sup>11 </sup>
    </b>May kinalaman sa kanila ay sumumpa ako sa aking galit:</p>
  <p class="sz">“Hindi sila papasok sa aking pahingahang-dako.”</p>
</div>