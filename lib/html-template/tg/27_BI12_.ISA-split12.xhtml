<div>
  <p class="w_biblebookname">Isaias</p>
  <p class="sb">
    <a id="chapter12"></a>
    <a id="chapter12_verse1"></a>
    <span class="w_ch">
      <b>12 </b>
    </span>At sa araw na iyon ay tiyak na sasabihin mo: “Pasasalamatan kita, O Jehova, sapagkat bagaman nagalit ka sa akin, ang iyong galit ay napawi sa kalaunan, at inaliw mo ako. <a id="chapter12_verse2"></a><b><sup>2 </sup></b>Narito! Ang Diyos ay aking kaligtasan. Ako ay magtitiwala at hindi manghihilakbot; sapagkat si Jah Jehova ay aking lakas at aking kalakasan, at siya ay naging kaligtasan ko.”</p>
  <p class="sb">
    <a id="chapter12_verse3"></a>
    <b>
      <sup>3 </sup>
    </b>May-pagbubunying sasalok nga kayo ng tubig mula sa mga bukal ng kaligtasan. <a id="chapter12_verse4"></a><b><sup>4 </sup></b>At sa araw na iyon ay tiyak na sasabihin ninyo: “Magpasalamat kayo kay Jehova! Tumawag kayo sa kaniyang pangalan. Ihayag ninyo sa gitna ng mga bayan ang kaniyang mga ginagawa. Banggitin ninyo na ang kaniyang pangalan ay natanyag. <a id="chapter12_verse5"></a><b><sup>5 </sup></b>Umawit kayo kay Jehova, sapagkat siya ay gumawa ng mga dakilang bagay. Ito ay inihahayag sa buong lupa.</p>
  <p class="sb">
    <a id="chapter12_verse6"></a>
    <b>
      <sup>6 </sup>
    </b>“Humiyaw ka nang malakas at sumigaw sa kagalakan, O ikaw na babaing tumatahan sa Sion, sapagkat sa iyong gitna ay dakila ang Banal ng Israel.”</p>
</div>