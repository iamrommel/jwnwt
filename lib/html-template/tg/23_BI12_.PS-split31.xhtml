<div>
  <p class="w_biblebookname">Awit</p>
  <p class="sw">Sa tagapangasiwa. Awitin ni David.</p>
  <p class="sl">
    <a id="chapter31"></a>
    <a id="chapter31_verse1"></a>
    <span class="w_ch">
      <b>31 </b>
    </span>Sa iyo, O Jehova, ay nanganganlong ako.</p>
  <p class="sz">O huwag nawa akong mapahiya kailanman.</p>
  <p class="sz">Sa iyong katuwiran ay paglaanan mo ako ng pagtakas.</p>
  <p class="sl">
    <a id="chapter31_verse2"></a>
    <b>
      <sup>2 </sup>
    </b>Ikiling mo sa akin ang iyong pandinig.</p>
  <p class="sz">Sagipin mo ako nang mabilis.</p>
  <p class="sp">Maging batong moog ka para sa akin,</p>
  <p class="sz">Bahay ng mga moog upang iligtas ako.</p>
  <p class="sl">
    <a id="chapter31_verse3"></a>
    <b>
      <sup>3 </sup>
    </b>Sapagkat ikaw ang aking malaking bato at aking moog;</p>
  <p class="sz">At alang-alang sa iyong pangalan ay aakayin mo ako at papatnubayan mo ako.</p>
  <p class="sl">
    <a id="chapter31_verse4"></a>
    <b>
      <sup>4 </sup>
    </b>Ilalabas mo ako mula sa lambat na ikinubli nila ukol sa akin,</p>
  <p class="sz">Sapagkat ikaw ang aking tanggulan.</p>
  <p class="sl">
    <a id="chapter31_verse5"></a>
    <b>
      <sup>5 </sup>
    </b>Sa iyong kamay ay ipinagkakatiwala ko ang aking espiritu.</p>
  <p class="sz">Tinubos mo ako, O Jehova na Diyos ng katotohanan.</p>
  <p class="sl">
    <a id="chapter31_verse6"></a>
    <b>
      <sup>6 </sup>
    </b>Kinapopootan ko yaong mga nag-uukol ng pansin sa walang-halaga at walang-kabuluhang mga idolo;</p>
  <p class="sz">Ngunit sa ganang akin, kay Jehova ako nagtitiwala.</p>
  <p class="sl">
    <a id="chapter31_verse7"></a>
    <b>
      <sup>7 </sup>
    </b>Ako ay magagalak at magsasaya sa iyong maibiging-kabaitan,</p>
  <p class="sz">Sapagkat nakita mo ang aking kapighatian;</p>
  <p class="sz">Nalaman mo ang tungkol sa mga kabagabagan ng aking kaluluwa,</p>
  <p class="sl">
    <a id="chapter31_verse8"></a>
    <b>
      <sup>8 </sup>
    </b>At hindi mo ako isinuko sa kamay ng kaaway.</p>
  <p class="sz">Pinatayo mo ang aking mga paa sa maluwang na dako.</p>
  <p class="sl">
    <a id="chapter31_verse9"></a>
    <b>
      <sup>9 </sup>
    </b>Pagpakitaan mo ako ng lingap, O Jehova, sapagkat ako ay nasa kagipitan.</p>
  <p class="sz">Dahil sa kaligaligan ay nanghina ang aking mata, ang aking kaluluwa at ang aking tiyan.</p>
  <p class="sl">
    <a id="chapter31_verse10"></a>
    <b>
      <sup>10 </sup>
    </b>Sapagkat may pamimighating sumapit sa kawakasan ang aking buhay,</p>
  <p class="sz">At ang aking mga taon sa pagbubuntunghininga.</p>
  <p class="sp">Dahil sa aking kamalian ay <a id="page881"></a>nanlupaypay ang aking lakas,</p>
  <p class="sz">At ang akin mismong mga buto ay nanghina.</p>
  <p class="sl">
    <a id="chapter31_verse11"></a>
    <b>
      <sup>11 </sup>
    </b>Sa pangmalas ng lahat niyaong napopoot sa akin ay naging kadustaan ako,</p>
  <p class="sz">At lubhang gayon din sa aking mga kapuwa,</p>
  <p class="sp">At panghihilakbot sa aking mga kakilala.</p>
  <p class="sz">Kapag nakikita nila ako sa labas, tinatakasan nila ako.</p>
  <p class="sl">
    <a id="chapter31_verse12"></a>
    <b>
      <sup>12 </sup>
    </b>Gaya ng isang patay at wala sa puso, ako ay nilimot;</p>
  <p class="sz">Ako ay naging gaya ng sirang sisidlan;</p>
  <p class="sl">
    <a id="chapter31_verse13"></a>
    <b>
      <sup>13 </sup>
    </b>Sapagkat narinig ko ang masamang ulat ng marami,</p>
  <p class="sz">Ang pagkatakot ay nasa magkabi-kabila.</p>
  <p class="sp">Kapag nagpipisan silang tila iisa laban sa akin,</p>
  <p class="si">Sila ay nagpapakana upang kunin ang aking kaluluwa.</p>
  <p class="sl">
    <a id="chapter31_verse14"></a>
    <b>
      <sup>14 </sup>
    </b>Ngunit ako—sa iyo ako naglalagak ng aking tiwala, O Jehova.</p>
  <p class="sz">Sinabi ko: “Ikaw ang aking Diyos.”</p>
  <p class="sl">
    <a id="chapter31_verse15"></a>
    <b>
      <sup>15 </sup>
    </b>Ang aking mga panahon ay nasa iyong kamay.</p>
  <p class="sz">Sagipin mo ako mula sa kamay ng aking mga kaaway at mula sa mga tumutugis sa akin.</p>
  <p class="sl">
    <a id="chapter31_verse16"></a>
    <b>
      <sup>16 </sup>
    </b>Pasinagin mo ang iyong mukha sa iyong lingkod.</p>
  <p class="sz">Iligtas mo ako sa iyong maibiging-kabaitan.</p>
  <p class="sl">
    <a id="chapter31_verse17"></a>
    <b>
      <sup>17 </sup>
    </b>O Jehova, huwag nawa akong mapahiya, sapagkat tumawag ako sa iyo.</p>
  <p class="sz">Mapahiya nawa ang mga balakyot;</p>
  <p class="sz">Manatili nawa silang tahimik sa Sheol.</p>
  <p class="sl">
    <a id="chapter31_verse18"></a>
    <b>
      <sup>18 </sup>
    </b>Mapipi nawa ang mga labing bulaan,</p>
  <p class="sz">Na nagsasalita laban sa isang matuwid, walang-pigil sa kapalaluan at panghahamak.</p>
  <p class="sl">
    <a id="chapter31_verse19"></a>
    <b>
      <sup>19 </sup>
    </b>Kay sagana ng iyong kabutihan, na pinakaingatan mo para sa mga may takot sa iyo!</p>
  <p class="sz">Na ipinakita mo roon sa mga nanganganlong sa iyo,</p>
  <p class="sz">Sa harap ng mga anak ng mga tao.</p>
  <p class="sl">
    <a id="chapter31_verse20"></a>
    <b>
      <sup>20 </sup>
    </b>Ikukubli mo sila sa lihim na dako ng iyong persona</p>
  <p class="sz">Mula sa pagsasabuwatan ng mga tao.</p>
  <p class="sz">Itatago mo sila sa iyong kubol mula sa pag-aaway ng mga dila.</p>
  <p class="sl">
    <a id="chapter31_verse21"></a>
    <b>
      <sup>21 </sup>
    </b>Pagpalain nawa si Jehova,</p>
  <p class="sz">Sapagkat gumawa siya ng kamangha-manghang maibiging-kabaitan sa akin sa isang lunsod na may kaigtingan.</p>
  <p class="sl">
    <a id="chapter31_verse22"></a>
    <b>
      <sup>22 </sup>
    </b>Kung tungkol sa akin, sinabi ko nang ako ay mahintakutan:</p>
  <p class="sz">“Tiyak na malilipol ako mula sa harap ng iyong mga mata.”</p>
  <p class="sz">Tiyak na narinig mo ang tinig ng aking mga pamamanhik nang humingi ako sa iyo ng tulong.</p>
  <p class="sl">
    <a id="chapter31_verse23"></a>
    <b>
      <sup>23 </sup>
    </b>O ibigin ninyo si Jehova, ninyong lahat na matapat sa kaniya.</p>
  <p class="sz">Ang mga tapat ay iniingatan ni Jehova,</p>
  <p class="sz">Ngunit lubos niyang ginagantihan ang sinumang nagpapakita ng kapalaluan.</p>
  <p class="sl">
    <a id="chapter31_verse24"></a>
    <b>
      <sup>24 </sup>
    </b>Magpakalakas-loob kayo, at magpakatibay nawa ang inyong puso,<a id="page882"></a></p>
  <p class="sz">Lahat kayong naghihintay kay Jehova.</p>
</div>