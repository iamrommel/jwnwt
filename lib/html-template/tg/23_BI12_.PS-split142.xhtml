<div>
  <p class="w_biblebookname">Awit</p>
  <p class="sw">Maskil. Ni David, nang siya ay nasa yungib. Isang panalangin.</p>
  <p class="sl">
    <a id="chapter142"></a>
    <a id="chapter142_verse1"></a>
    <span class="w_ch">
      <b>142 </b>
    </span>Sa pamamagitan ng aking tinig ay humingi ako ng saklolo kay Jehova;</p>
  <p class="sz">Sa pamamagitan ng aking tinig ay humiling ako ng lingap kay Jehova.</p>
  <p class="sl">
    <a id="chapter142_verse2"></a>
    <b>
      <sup>2 </sup>
    </b>Sa harap niya ay patuloy kong ibinuhos ang aking pagkabahala;</p>
  <p class="sz">Sa harap niya ay patuloy kong isinaysay ang tungkol sa aking kabagabagan,<a id="page1000"></a></p>
  <p class="sl">
    <a id="chapter142_verse3"></a>
    <b>
      <sup>3 </sup>
    </b>Nang ang aking espiritu ay manlupaypay sa loob ko.</p>
  <p class="sz">Sa gayon ay nalaman mo ang aking daan.</p>
  <p class="sp">Sa landas na nilalakaran ko</p>
  <p class="sz">Ay nagtago sila ng bitag para sa akin.</p>
  <p class="sl">
    <a id="chapter142_verse4"></a>
    <b>
      <sup>4 </sup>
    </b>Tumingin ka sa kanan at masdan mo</p>
  <p class="sz">Na walang sinumang kumikilala sa akin.</p>
  <p class="sp">Ang aking dakong matatakasan ay naglaho sa akin;</p>
  <p class="sz">Walang sinumang humahanap sa aking kaluluwa.</p>
  <p class="sl">
    <a id="chapter142_verse5"></a>
    <b>
      <sup>5 </sup>
    </b>Humingi ako sa iyo ng saklolo, O Jehova.</p>
  <p class="sz">Sinabi ko: “Ikaw ang aking kanlungan,</p>
  <p class="sz">Ang aking bahagi sa lupain ng mga buháy.”</p>
  <p class="sb">
    <a id="chapter142_verse6"></a>
    <b>
      <sup>6 </sup>
    </b>Bigyang-pansin mo ang aking pagsusumamo,</p>
  <p class="sz">Sapagkat ako ay lubhang naghihikahos.</p>
  <p class="sp">Iligtas mo ako mula sa mga nang-uusig sa akin,</p>
  <p class="sz">Sapagkat mas malalakas sila kaysa sa akin.</p>
  <p class="sl">
    <a id="chapter142_verse7"></a>
    <b>
      <sup>7 </sup>
    </b>Ilabas mo ang aking kaluluwa mula sa bartolina</p>
  <p class="sz">Upang purihin ang iyong pangalan.</p>
  <p class="sp">Matipon nawa sa palibot ko ang mga matuwid,</p>
  <p class="sz">Sapagkat nakikitungo ka sa akin nang may kawastuan.</p>
</div>