<div>
  <p class="w_biblebookname">Job</p>
  <p class="sb">
    <a id="chapter23"></a>
    <a id="chapter23_verse1"></a>
    <span class="w_ch">
      <b>23 </b>
    </span>At si Job ay sumagot at nagsabi:</p>
  <p class="sl">
    <a id="chapter23_verse2"></a>
    <b>
      <sup>2 </sup>
    </b>â€œMaging sa ngayon ang ikinababahala kong kalagayan ay paghihimagsik;</p>
  <p class="sz">Ang aking kamay ay mabigat dahil sa aking pagbubuntunghininga.</p>
  <p class="sl">
    <a id="chapter23_verse3"></a>
    <b>
      <sup>3 </sup>
    </b>O kung alam ko nga sana kung saan ko siya masusumpungan!</p>
  <p class="sz">Paroroon ako mismo sa kaniyang takdang dako.</p>
  <p class="sl">
    <a id="chapter23_verse4"></a>
    <b>
      <sup>4 </sup>
    </b>Ihaharap ko sa kaniya ang isang usaping ukol sa paghatol,</p>
  <p class="sz">At ang aking bibig ay pupunuin ko ng mga pangangatuwiran;</p>
  <p class="sl">
    <a id="chapter23_verse5"></a>
    <b>
      <sup>5 </sup>
    </b>Malalaman ko ang mga salita na isasagot niya sa akin,</p>
  <p class="sz">At pag-iisipan ko ang sasabihin niya sa akin.</p>
  <p class="sl">
    <a id="chapter23_verse6"></a>
    <b>
      <sup>6 </sup>
    </b>Makikipaglaban ba siya sa akin taglay ang saganang kapangyarihan?</p>
  <p class="sz">Hindi nga! Tiyak na siya ay magbibigay-pansin sa akin.</p>
  <p class="sl">
    <a id="chapter23_verse7"></a>
    <b>
      <sup>7 </sup>
    </b>Doon ay tiyak na makikipag-ayos sa kaniya ang matuwid,</p>
  <p class="sz">At ako ay yayaon nang ligtas magpakailanman mula sa aking hukom.</p>
  <p class="sl">
    <a id="chapter23_verse8"></a>
    <b>
      <sup>8 </sup>
    </b>Narito! Sa dakong silangan ako paroroon, at wala siya roon;</p>
  <p class="sz">At bumalik ako, at hindi ko siya makilala;</p>
  <p class="sl">
    <a id="chapter23_verse9"></a>
    <b>
      <sup>9 </sup>
    </b>Sa kaliwa kung saan siya gumagawa, ngunit hindi ko siya mamasdan;</p>
  <p class="sz">Pumipihit siya sa kanan, ngunit hindi ko siya makita.</p>
  <p class="sl">
    <a id="chapter23_verse10"></a>
    <b>
      <sup>10 </sup>
    </b>Sapagkat alam na alam niya ang daan na aking tinatahak.</p>
  <p class="sz">Pagkatapos niya akong subukin, ako ay lalabas na parang ginto.</p>
  <p class="sl">
    <a id="chapter23_verse11"></a>
    <b>
      <sup>11 </sup>
    </b>Ang kaniyang mga hakbang ay maingat na sinundan ng aking paa;</p>
  <p class="sz">Ang kaniyang daan ay iningatan ko, at hindi ako lumilihis.</p>
  <p class="sl">
    <a id="chapter23_verse12"></a>
    <b>
      <sup>12 </sup>
    </b>Mula sa utos ng kaniyang mga labi ay hindi ako humihiwalay.</p>
  <p class="sz">Pinakaingatan ko ang mga pananalita ng kaniyang bibig nang higit kaysa sa itinakda para sa akin.</p>
  <p class="sl">
    <a id="chapter23_verse13"></a>
    <b>
      <sup>13 </sup>
    </b>At siya ay may iisang kaisipan, at sino ang makapipigil sa kaniya?</p>
  <p class="sz">At ang kaniyang kaluluwa ay may ninanasa, at gagawin niya iyon.</p>
  <p class="sl">
    <a id="chapter23_verse14"></a>
    <b>
      <sup>14 </sup>
    </b>Sapagkat lubusan niyang tutuparin ang itinakda para sa akin,<a id="page826"></a></p>
  <p class="sz">At ang mga bagay na tulad nito ay marami sa kaniya.</p>
  <p class="sl">
    <a id="chapter23_verse15"></a>
    <b>
      <sup>15 </sup>
    </b>Kaya naman nababagabag ako dahil sa kaniya;</p>
  <p class="sz">Ako ay nagbibigay-pansin at nanghihilakbot sa kaniya.</p>
  <p class="sl">
    <a id="chapter23_verse16"></a>
    <b>
      <sup>16 </sup>
    </b>Pinapanlupaypay nga ng Diyos ang aking puso,</p>
  <p class="sz">At binagabag ako ng Makapangyarihan-sa-lahat.</p>
  <p class="sl">
    <a id="chapter23_verse17"></a>
    <b>
      <sup>17 </sup>
    </b>Sapagkat hindi ako napatahimik dahil sa kadiliman,</p>
  <p class="sz">Ni dahil man sa natakpan ng karimlan ang aking mukha.</p>
</div>