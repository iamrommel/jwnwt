<div>
  <p class="w_biblebookname">Ang Ikalawa sa mga Taga-Tesalonica</p>
  <p class="sb">
    <a id="chapter1"></a>
    <a id="chapter1_verse1"></a>
    <span class="w_ch">
      <b>1 </b>
    </span>Si Pablo at si Silvano at si Timoteo sa kongregasyon ng mga taga-Tesalonica na kaisa ng Diyos na ating Ama at ng Panginoong Jesu-Kristo:</p>
  <p class="sb">
    <a id="chapter1_verse2"></a>
    <b>
      <sup>2 </sup>
    </b>Magkaroon nawa kayo ng di-sana-nararapat na kabaitan at kapayapaan mula sa Diyos na Ama at sa Panginoong Jesu-Kristo.</p>
  <p class="sb">
    <a id="chapter1_verse3"></a>
    <b>
      <sup>3 </sup>
    </b>Pananagutan namin na laging magpasalamat sa Diyos dahil sa inyo, mga kapatid, gaya ng nararapat, sapagkat ang inyong pananampalataya ay lumalaki nang labis-labis at ang pag-ibig ng bawat isa at ninyong lahat ay lumalago sa isaâ€™t isa. <a id="chapter1_verse4"></a><b><sup>4 </sup></b>Dahil dito ay ipinagmamapuri namin mismo kayo sa gitna ng mga kongregasyon ng Diyos dahil sa inyong pagbabata at pananampalataya sa lahat ng mga pag-uusig sa inyo at sa mga kapighatian na inyong tinitiis. <a id="chapter1_verse5"></a><b><sup>5 </sup></b>Ito ay isang katunayan ng matuwid na paghatol ng Diyos, na umaakay upang maibilang kayong karapat-dapat sa kaharian ng Diyos, na dahil dito ay tunay ngang nagdurusa kayo.</p>
  <p class="sb">
    <a id="chapter1_verse6"></a>
    <b>
      <sup>6 </sup>
    </b>Kaya naman matuwid para sa Diyos na gantihan ng kapighatian yaong mga pumipighati sa inyo, <a id="chapter1_verse7"></a><b><sup>7 </sup></b>ngunit, sa inyo na dumaranas ng kapighatian ay ginhawa na kasama namin sa pagkakasiwalat sa Panginoong Jesus mula sa langit kasama ang kaniyang makapangyarihang mga anghel <a id="chapter1_verse8"></a><b><sup>8 </sup></b>sa isang nagliliyab na apoy, samantalang nagpapasapit siya ng paghihiganti doon sa mga hindi nakakakilala sa Diyos at doon sa mga hindi sumusunod sa mabuting balita tungkol sa ating Panginoong Jesus. <a id="chapter1_verse9"></a><b><sup>9 </sup></b>Ang mga ito mismo ay daranas ng parusang hatol na walang-hanggang pagkapuksa mula sa harap ng Panginoon at mula sa kaluwalhatian ng kaniyang lakas, <a id="chapter1_verse10"></a><b><sup>10 </sup></b>sa panahon ng kaniyang pagdating upang luwalhatiin may kaugnayan sa kaniyang mga banal at ituring na kamangha-mangha sa araw na iyon may kaugnayan sa lahat niyaong mga nanampalataya, sapagkat ang patotoo na aming ibinigay ay sinampalatayanan sa gitna ninyo.</p>
  <p class="sb">
    <a id="chapter1_verse11"></a>
    <b>
      <sup>11 </sup>
    </b>Sa layunin ngang iyon ay lagi kaming nananalangin para sa inyo, na ibilang nawa kayo ng ating Diyos na karapat-dapat sa kaniyang pagtawag at isagawa nang lubusan ang lahat ng kabutihang kaniyang kinalulugdan at ang gawa ng pananampalataya na may kapangyarihan; <a id="chapter1_verse12"></a><b><sup>12 </sup></b>upang ang pangalan ng ating Panginoong Jesus ay luwalhatiin sa inyo, at kayo na kaisa niya, ayon sa di-sana-nararapat na kabaitan ng ating Diyos at ng Panginoong Jesu-Kristo.</p>
</div>