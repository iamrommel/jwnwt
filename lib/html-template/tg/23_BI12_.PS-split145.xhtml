<div>
  <p class="w_biblebookname">Awit</p>
  <p class="sw">Isang papuri, ni David.</p>
  <p class="ss">
    <span class="smcap">א </span>[<i>Alep</i>]</p>
  <p class="sl">
    <a id="chapter145"></a>
    <a id="chapter145_verse1"></a>
    <span class="w_ch">
      <b>145 </b>
    </span>Dadakilain kita, O aking Diyos na Hari,</p>
  <p class="sz">At pagpapalain ko ang iyong pangalan hanggang sa panahong walang takda, magpakailan-kailanman.</p>
  <p class="ss">
    <span class="smcap">ב </span>[<i>Bet</i>]</p>
  <p class="sl">
    <a id="chapter145_verse2"></a>
    <b>
      <sup>2 </sup>
    </b>Buong araw kitang pagpapalain,</p>
  <p class="sz">At pupurihin ko ang iyong pangalan hanggang sa panahong walang takda, magpakailan-kailanman.</p>
  <p class="ss">
    <span class="smcap">ג </span>[<i>Gimel</i>]</p>
  <p class="sl">
    <a id="chapter145_verse3"></a>
    <b>
      <sup>3 </sup>
    </b>Si Jehova ay dakila at lubhang marapat na purihin,</p>
  <p class="sz">At ang kaniyang kadakilaan ay di-masaliksik.</p>
  <p class="ss">
    <span class="smcap">ד </span>[<i>Dalet</i>]</p>
  <p class="sl">
    <a id="chapter145_verse4"></a>
    <b>
      <sup>4 </sup>
    </b>Papupurihan ng sali’t salinlahi ang iyong mga gawa,</p>
  <p class="sz">At ipahahayag nila ang tungkol sa iyong makapangyarihang mga gawa.</p>
  <p class="ss">
    <span class="smcap">ה </span>[<i>He</i>]</p>
  <p class="sl">
    <a id="chapter145_verse5"></a>
    <b>
      <sup>5 </sup>
    </b>Ang maluwalhating karilagan ng iyong dangal</p>
  <p class="sz">At ang tungkol sa iyong mga kamangha-manghang gawa ay pagtutuunan ko ng pansin.</p>
  <p class="ss">
    <span class="smcap">ו </span>[<i>Waw</i>]</p>
  <p class="sl">
    <a id="chapter145_verse6"></a>
    <b>
      <sup>6 </sup>
    </b>At magsasalita sila tungkol sa kalakasan ng iyong mga kakila-kilabot na bagay;</p>
  <p class="sz">At tungkol naman sa iyong kadakilaan, ipahahayag ko iyon.</p>
  <p class="ss">
    <span class="smcap">ז </span>[<i>Zayin</i>]</p>
  <p class="sl">
    <a id="chapter145_verse7"></a>
    <b>
      <sup>7 </sup>
    </b>Sa pagbanggit ng kasaganaan ng iyong kabutihan ay mag-uumapaw sila,</p>
  <p class="sz">At dahil sa iyong katuwiran ay hihiyaw sila nang may kagalakan.</p>
  <p class="ss">
    <span class="smcap">ח </span>[<i>Ket</i>]</p>
  <p class="sl">
    <a id="chapter145_verse8"></a>
    <b>
      <sup>8 </sup>
    </b>Si Jehova ay magandang-loob at maawain,</p>
  <p class="sz">Mabagal sa pagkagalit at dakila sa maibiging-kabaitan.</p>
  <p class="ss">
    <span class="smcap">ט </span>[<i>Tet</i>]</p>
  <p class="sl">
    <a id="chapter145_verse9"></a>
    <b>
      <sup>9 </sup>
    </b>Si Jehova ay mabuti sa lahat,</p>
  <p class="sz">At ang kaniyang kaawaan ay nasa lahat ng kaniyang mga gawa.</p>
  <p class="ss">
    <span class="smcap">י </span>[<i>Yod</i>]</p>
  <p class="sl">
    <a id="chapter145_verse10"></a>
    <b>
      <sup>10 </sup>
    </b>Pupurihin ka ng lahat ng iyong mga gawa, O Jehova,</p>
  <p class="sz">At pagpapalain ka ng iyong mga matapat.</p>
  <p class="ss">
    <span class="smcap">כ </span>[<i>Kap</i>]</p>
  <p class="sl">
    <a id="chapter145_verse11"></a>
    <b>
      <sup>11 </sup>
    </b>Tungkol sa kaluwalhatian ng iyong paghahari ay mangungusap sila,</p>
  <p class="sz">At tungkol sa iyong kalakasan <a id="page1003"></a>ay magsasalita sila,</p>
  <p class="ss">
    <span class="smcap">ל </span>[<i>Lamed</i>]</p>
  <p class="sl">
    <a id="chapter145_verse12"></a>
    <b>
      <sup>12 </sup>
    </b>Upang ipaalam sa mga anak ng mga tao ang kaniyang makapangyarihang mga gawa</p>
  <p class="sz">At ang kaluwalhatian ng karilagan ng kaniyang paghahari.</p>
  <p class="ss">
    <span class="smcap">מ </span>[<i>Mem</i>]</p>
  <p class="sl">
    <a id="chapter145_verse13"></a>
    <b>
      <sup>13 </sup>
    </b>Ang iyong paghahari ay isang paghahari sa lahat ng panahong walang takda,</p>
  <p class="sz">At ang iyong pamumuno ay sa lahat ng sunud-sunod na salinlahi.</p>
  <p class="ss">
    <span class="smcap">ס </span>[<i>Samek</i>]</p>
  <p class="sl">
    <a id="chapter145_verse14"></a>
    <b>
      <sup>14 </sup>
    </b>Si Jehova ay umaalalay sa lahat ng nabubuwal,</p>
  <p class="sz">At nagbabangon sa lahat ng nakayukod.</p>
  <p class="ss">
    <span class="smcap">ע </span>[<i>Ayin</i>]</p>
  <p class="sl">
    <a id="chapter145_verse15"></a>
    <b>
      <sup>15 </sup>
    </b>Sa iyo nakatingin nang may pag-asam ang mga mata ng lahat,</p>
  <p class="sz">At binibigyan mo sila ng kanilang pagkain sa kapanahunan.</p>
  <p class="ss">
    <span class="smcap">פ </span>[<i>Pe</i>]</p>
  <p class="sl">
    <a id="chapter145_verse16"></a>
    <b>
      <sup>16 </sup>
    </b>Binubuksan mo ang iyong kamay</p>
  <p class="sz">At sinasapatan mo ang nasa ng bawat bagay na may buhay.</p>
  <p class="ss">
    <span class="smcap">צ </span>[<i>Tsade</i>]</p>
  <p class="sl">
    <a id="chapter145_verse17"></a>
    <b>
      <sup>17 </sup>
    </b>Si Jehova ay matuwid sa lahat ng kaniyang mga daan</p>
  <p class="sz">At matapat sa lahat ng kaniyang mga gawa.</p>
  <p class="ss">
    <span class="smcap">ק </span>[<i>Kop</i>]</p>
  <p class="sl">
    <a id="chapter145_verse18"></a>
    <b>
      <sup>18 </sup>
    </b>Si Jehova ay malapit sa lahat ng tumatawag sa kaniya,</p>
  <p class="sz">Sa lahat ng tumatawag sa kaniya sa katapatan.</p>
  <p class="ss">
    <span class="smcap">ר </span>[<i>Res</i>]</p>
  <p class="sl">
    <a id="chapter145_verse19"></a>
    <b>
      <sup>19 </sup>
    </b>Ang nasa ng mga may takot sa kaniya ay kaniyang isasagawa,</p>
  <p class="sz">At ang kanilang paghingi ng tulong ay kaniyang diringgin, at ililigtas niya sila.</p>
  <p class="ss">
    <span class="smcap">ש </span>[<i>Shin</i>]</p>
  <p class="sl">
    <a id="chapter145_verse20"></a>
    <b>
      <sup>20 </sup>
    </b>Binabantayan ni Jehova ang lahat ng umiibig sa kaniya,</p>
  <p class="sz">Ngunit ang lahat ng balakyot ay lilipulin niya.</p>
  <p class="ss">
    <span class="smcap">ת </span>[<i>Taw</i>]</p>
  <p class="sl">
    <a id="chapter145_verse21"></a>
    <b>
      <sup>21 </sup>
    </b>Ang papuri kay Jehova ay sasalitain ng aking bibig;</p>
  <p class="sz">At pagpalain nawa ng lahat ng laman ang kaniyang banal na pangalan hanggang sa panahong walang takda, magpakailan-kailanman.</p>
</div>