<div>
  <p class="w_biblebookname">Jeremias</p>
  <p class="sb">
    <a id="chapter47"></a>
    <a id="chapter47_verse1"></a>
    <span class="w_ch">
      <b>47 </b>
    </span>Ito ang naging salita ni Jehova kay Jeremias na propeta may kinalaman sa mga Filisteo bago pabagsakin ni Paraon ang Gaza. <a id="chapter47_verse2"></a><b><sup>2 </sup></b>Ito ang sinabi ni Jehova:</p>
  <p class="sb">“Narito! May tubig na umaahon mula sa hilaga at naging humuhugos na ilog. At babahain nito ang lupain at ang lahat ng naroroon, ang lunsod at ang mga tumatahan doon. At tiyak na hihiyaw ang mga tao, at magpapalahaw ang lahat ng nananahanan sa lupain. <a id="chapter47_verse3"></a><b><sup>3 </sup></b>Sa ingay ng pagpadyak ng mga paa ng kaniyang mga barakong kabayo, sa pagkalampag ng kaniyang mga karong pandigma, ang hugong ng kaniyang mga gulong, hindi lilingunin ng mga ama ang mga anak, dahil sa paglaylay ng kanilang mga kamay, <a id="chapter47_verse4"></a><b><sup>4 </sup></b>dahil sa araw na dumarating upang samsaman ang lahat ng mga Filisteo, upang lipulin mula sa Tiro at mula sa Sidon ang bawat nakaligtas na tumutulong. Sapagkat sinasamsaman ni Jehova ang <a id="page1234"></a>mga Filisteo, na siyang mga nalalabi mula sa pulo ng Captor. <a id="chapter47_verse5"></a><b><sup>5 </sup></b>Ang pagkakalbo ay darating sa Gaza. Ang Askelon ay pinatahimik. O nalabi ng kanilang mababang kapatagan, hanggang kailan ka pa maghihiwa sa iyong sarili?</p>
  <p class="sb">
    <a id="chapter47_verse6"></a>
    <b>
      <sup>6 </sup>
    </b>“Aha, ang tabak ni Jehova! Hanggang kailan ka hindi mananahimik? Masuksok ka sa iyong kaluban. Magpahinga ka at manahimik.</p>
  <p class="sb">
    <a id="chapter47_verse7"></a>
    <b>
      <sup>7 </sup>
    </b>“Paano iyon makapananahimik, gayong inutusan iyon ni Jehova mismo? Iyon ay para sa Askelon at para sa baybayin ng dagat. Doon niya iyon itinakdang maparoon.”</p>
</div>