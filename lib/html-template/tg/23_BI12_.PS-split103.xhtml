<div>
  <p class="w_biblebookname">Awit</p>
  <p class="sw">Ni David.</p>
  <p class="sl">
    <a id="chapter103"></a>
    <a id="chapter103_verse1"></a>
    <span class="w_ch">
      <b>103 </b>
    </span>Pagpalain mo si Jehova, O kaluluwa ko,</p>
  <p class="sz">Maging ng lahat ng nasa loob ko, ang kaniyang banal na pangalan.</p>
  <p class="sl">
    <a id="chapter103_verse2"></a>
    <b>
      <sup>2 </sup>
    </b>Pagpalain mo si Jehova, O kaluluwa ko,</p>
  <p class="sz">At huwag mong limutin ang lahat ng kaniyang ginagawa,</p>
  <p class="sl">
    <a id="chapter103_verse3"></a>
    <b>
      <sup>3 </sup>
    </b>Siyang nagpapatawad ng lahat ng iyong kamalian,</p>
  <p class="sz">Siyang nagpapagaling ng lahat ng iyong karamdaman,</p>
  <p class="sl">
    <a id="chapter103_verse4"></a>
    <b>
      <sup>4 </sup>
    </b>Siyang bumabawi ng iyong buhay mula sa hukay mismo,</p>
  <p class="sz">Siyang nagpuputong sa iyo ng maibiging-kabaitan at kaawaan,</p>
  <p class="sl">
    <a id="chapter103_verse5"></a>
    <b>
      <sup>5 </sup>
    </b>Siyang bumubusog sa iyong buong buhay ng bagay na mabuti;</p>
  <p class="sz">Ang iyong kabataan ay patuloy na nababagong tulad ng sa agila.</p>
  <p class="sl">
    <a id="chapter103_verse6"></a>
    <b>
      <sup>6 </sup>
    </b>Si Jehova ay naglalapat ng mga gawang katuwiran</p>
  <p class="sz">At ng mga hudisyal na pasiya para sa lahat ng mga dinadaya.</p>
  <p class="sl">
    <a id="chapter103_verse7"></a>
    <b>
      <sup>7 </sup>
    </b>Ipinaalam niya ang kaniyang mga daan kay Moises,</p>
  <p class="sz">Ang kaniyang mga pakikitungo sa mga anak ni Israel.</p>
  <p class="sl">
    <a id="chapter103_verse8"></a>
    <b>
      <sup>8 </sup>
    </b>Si Jehova ay maawain at magandang-loob,</p>
  <p class="sz">Mabagal sa pagkagalit at sagana sa maibiging-kabaitan.</p>
  <p class="sl">
    <a id="chapter103_verse9"></a>
    <b>
      <sup>9 </sup>
    </b>Hindi siya habang panahong maghahanap ng kamalian,</p>
  <p class="sz">Ni maghihinanakit man siya hanggang sa panahong walang takda.</p>
  <p class="sl">
    <a id="chapter103_verse10"></a>
    <b>
      <sup>10 </sup>
    </b>Hindi pa niya ginawa sa atin ang ayon nga sa ating mga kasalanan;</p>
  <p class="sz">Ni pinasapitan man niya tayo ng nararapat sa atin ayon sa ating mga kamalian.</p>
  <p class="sl">
    <a id="chapter103_verse11"></a>
    <b>
      <sup>11 </sup>
    </b>Sapagkat kung paanong ang langit ay mas mataas kaysa sa lupa,<a id="page958"></a></p>
  <p class="sz">Ang kaniyang maibiging-kabaitan ay nakahihigit para sa mga may takot sa kaniya.</p>
  <p class="sl">
    <a id="chapter103_verse12"></a>
    <b>
      <sup>12 </sup>
    </b>Kung gaano kalayo ang sikatan ng araw sa lubugan ng araw,</p>
  <p class="sz">Gayon kalayo niya inilalagay mula sa atin ang ating mga pagsalansang.</p>
  <p class="sl">
    <a id="chapter103_verse13"></a>
    <b>
      <sup>13 </sup>
    </b>Kung paanong nagpapakita ng awa ang ama sa kaniyang mga anak,</p>
  <p class="sz">Si Jehova ay nagpapakita ng awa sa mga may takot sa kaniya.</p>
  <p class="sl">
    <a id="chapter103_verse14"></a>
    <b>
      <sup>14 </sup>
    </b>Sapagkat nalalaman niyang lubos ang kaanyuan natin,</p>
  <p class="sz">Na inaalaalang tayo ay alabok.</p>
  <p class="sl">
    <a id="chapter103_verse15"></a>
    <b>
      <sup>15 </sup>
    </b>Kung tungkol sa taong mortal, ang kaniyang mga araw ay tulad ng sa luntiang damo;</p>
  <p class="sz">Namumukadkad siyang tulad ng bulaklak sa parang.</p>
  <p class="sl">
    <a id="chapter103_verse16"></a>
    <b>
      <sup>16 </sup>
    </b>Sapagkat hangin lamang ang dumaan dito, at ito ay wala na;</p>
  <p class="sz">At hindi na ito kikilalanin pa ng kaniyang dako.</p>
  <p class="sl">
    <a id="chapter103_verse17"></a>
    <b>
      <sup>17 </sup>
    </b>Ngunit ang maibiging-kabaitan ni Jehova ay mula sa panahong walang takda at maging hanggang sa panahong walang takda</p>
  <p class="sz">Sa mga may takot sa kaniya,</p>
  <p class="sz">At ang kaniyang katuwiran hanggang sa mga anak ng mga anak,</p>
  <p class="sl">
    <a id="chapter103_verse18"></a>
    <b>
      <sup>18 </sup>
    </b>Sa mga nag-iingat ng kaniyang tipan</p>
  <p class="sz">At sa mga umaalaala ng kaniyang mga pag-uutos upang isagawa ang mga ito.</p>
  <p class="sl">
    <a id="chapter103_verse19"></a>
    <b>
      <sup>19 </sup>
    </b>Itinatag ni Jehova nang matibay ang kaniyang trono sa mismong langit;</p>
  <p class="sz">At ang kaniyang paghahari ay nagpupuno sa lahat.</p>
  <p class="sl">
    <a id="chapter103_verse20"></a>
    <b>
      <sup>20 </sup>
    </b>Pagpalain ninyo si Jehova, O ninyong mga anghel niya,</p>
  <p class="sl">makapangyarihan sa kalakasan, na tumutupad ng kaniyang salita,</p>
  <p class="sz">Sa pakikinig sa tinig ng kaniyang salita.</p>
  <p class="sl">
    <a id="chapter103_verse21"></a>
    <b>
      <sup>21 </sup>
    </b>Pagpalain ninyo si Jehova, ninyong lahat na mga hukbo niya,</p>
  <p class="sz">Ninyong mga lingkod niya, na gumagawa ng kaniyang kalooban.</p>
  <p class="sl">
    <a id="chapter103_verse22"></a>
    <b>
      <sup>22 </sup>
    </b>Pagpalain ninyo si Jehova, ninyong lahat na mga gawa niya,</p>
  <p class="sz">Sa lahat ng dakong kaniyang pinamumunuan.</p>
  <p class="sz">Pagpalain mo si Jehova, O kaluluwa ko.</p>
</div>