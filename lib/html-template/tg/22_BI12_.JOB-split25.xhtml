<div>
  <p class="w_biblebookname">Job</p>
  <p class="sb">
    <a id="chapter25"></a>
    <a id="chapter25_verse1"></a>
    <span class="w_ch">
      <b>25 </b>
    </span>At si Bildad na Shuhita ay sumagot at nagsabi:</p>
  <p class="sl">
    <a id="chapter25_verse2"></a>
    <b>
      <sup>2 </sup>
    </b>“Pamamahala at panghihilakbot ay sumasakaniya;</p>
  <p class="sz">Gumagawa siya ng kapayapaan sa kaniyang kaitaasan.</p>
  <p class="sl">
    <a id="chapter25_verse3"></a>
    <b>
      <sup>3 </sup>
    </b>Mayroon bang bilang ang kaniyang mga pulutong?</p>
  <p class="sz">At kanino hindi sumisikat ang kaniyang liwanag?</p>
  <p class="sl">
    <a id="chapter25_verse4"></a>
    <b>
      <sup>4 </sup>
    </b>Kaya paanong malalagay sa tama ang taong mortal sa harap ng Diyos,</p>
  <p class="sz">O paanong magiging malinis ang isang ipinanganak ng isang babae?</p>
  <p class="sl">
    <a id="chapter25_verse5"></a>
    <b>
      <sup>5 </sup>
    </b>Narito! May buwan nga, at hindi ito maliwanag;<a id="page828"></a></p>
  <p class="sz">At ang mga bituin man ay hindi malinis sa kaniyang paningin.</p>
  <p class="sl">
    <a id="chapter25_verse6"></a>
    <b>
      <sup>6 </sup>
    </b>Gaano pa kaya ang taong mortal, na isang uod,</p>
  <p class="sz">At ang anak ng tao, na isang bulati!”</p>
</div>