<div>
  <p class="w_biblebookname">Isaias</p>
  <p class="sb">
    <a id="chapter64"></a>
    <a id="chapter64_verse1"></a>
    <span class="w_ch">
      <b>64 </b>
    </span>O kung hinapak mo na sana ang langit, kung bumaba ka na sana, kung nayanig na sana ang mismong mga bundok dahil sa iyo, <a id="chapter64_verse2"></a><b><sup>2 </sup></b>kung paanong pinagliliyab ng apoy ang panggatong na kahoy, at pinakukulo ng apoy ang tubig, upang ipakilala ang iyong pangalan sa iyong mga kalaban, upang dahil sa iyo ay maligalig ang mga bansa! <a id="chapter64_verse3"></a><b><sup>3 </sup></b>Nang gumawa ka ng mga kakila-kilabot na bagay na hindi namin inaasahan, ikaw ay bumaba. Dahil sa iyo ay nayanig ang mga bundok. <a id="chapter64_verse4"></a><b><sup>4 </sup></b>At mula noong sinaunang panahon ay walang sinumang nakarinig, ni may sinumang nagtuon ng pandinig, ni may mata man na nakakita ng isang Diyos, maliban sa iyo, na kumikilos para sa isa na patuloy na naghihintay sa kaniya. <a id="chapter64_verse5"></a><b><sup>5 </sup></b>Sinalubong mo ang isa na nagbubunyi at gumagawa ng katuwiran, yaong mga patuloy na umaalaala sa iyo sa iyong mga daan.</p>
  <p class="sb">Narito! Ikaw ay nagalit, habang patuloy kaming nagkakasalaâ€”nasa mga iyon nang mahabang panahon, at dapat ba kaming maligtas? <a id="chapter64_verse6"></a><b><sup>6 </sup></b>At kami ay naging gaya ng isa na marumi, kaming lahat, at ang lahat ng aming mga gawang katuwiran ay gaya ng kasuutan para sa mga kapanahunan ng pagreregla; at maglalaho kaming gaya ng mga dahon, kaming lahat, at tatangayin kami ng aming mga kamalian tulad ng hangin. <a id="chapter64_verse7"></a><b><sup>7 </sup></b>At walang sinumang tumatawag sa iyong pangalan, walang sinumang gumigising upang humawak sa iyo; sapagkat ikinubli mo ang iyong mukha mula sa amin, at pinangyayari mong matunaw kami sa tindi ng aming kamalian.</p>
  <p class="sb">
    <a id="chapter64_verse8"></a>
    <b>
      <sup>8 </sup>
    </b>At ngayon, O Jehova, ikaw ang aming Ama. Kami ang luwad, at ikaw ang aming Magpapalayok; at kaming lahat ang gawa ng iyong kamay. <a id="chapter64_verse9"></a><b><sup>9 </sup></b>Huwag kang magalit nang sukdulan, O Jehova, at huwag mong alalahanin magpakailanman ang aming kamalian. Tumingin ka ngayon, pakisuyo: kaming lahat <a id="page1151"></a>ay iyong bayan. <a id="chapter64_verse10"></a><b><sup>10 </sup></b>Ang iyong mga banal na lunsod ay naging ilang. Ang Sion ay naging ganap na ilang, ang Jerusalem ay tiwangwang na kaguhuan. <a id="chapter64_verse11"></a><b><sup>11 </sup></b>Ang aming bahay ng kabanalan at kagandahan, na doon ay pinuri ka ng aming mga ninuno, ay naging bagay na susunugin sa apoy; at ang lahat ng aming mga kanais-nais na bagay ay naging kagibaan. <a id="chapter64_verse12"></a><b><sup>12 </sup></b>Sa harap ng mga bagay na ito ay patuloy ka bang magpipigil, O Jehova? Mananatili ka bang nakatigil at hahayaang pighatiin kami nang sukdulan?</p>
</div>