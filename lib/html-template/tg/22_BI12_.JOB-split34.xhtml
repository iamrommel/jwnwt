<div>
  <p class="w_biblebookname">Job</p>
  <p class="sb">
    <a id="page840"></a>
    <a id="chapter34"></a>
    <a id="chapter34_verse1"></a>
    <span class="w_ch">
      <b>34 </b>
    </span>At si Elihu ay patuloy na sumagot at nagsabi:</p>
  <p class="sl">
    <a id="chapter34_verse2"></a>
    <b>
      <sup>2 </sup>
    </b>“Pakinggan ninyong marurunong ang aking mga salita;</p>
  <p class="sz">At kayo na nakaaalam, dinggin ninyo ako.</p>
  <p class="sl">
    <a id="chapter34_verse3"></a>
    <b>
      <sup>3 </sup>
    </b>Sapagkat sinusubok ng tainga ang mga salita,</p>
  <p class="sz">Kung paanong nilalasahan ng ngalangala ang pagkain kapag kumakain.</p>
  <p class="sl">
    <a id="chapter34_verse4"></a>
    <b>
      <sup>4 </sup>
    </b>Piliin natin ang kahatulan para sa ating sarili;</p>
  <p class="sz">Alamin natin sa gitna natin kung ano ang mabuti.</p>
  <p class="sl">
    <a id="chapter34_verse5"></a>
    <b>
      <sup>5 </sup>
    </b>Sapagkat sinabi ni Job, ‘Ako ay talagang nasa tama,</p>
  <p class="sz">Ngunit inilihis ng Diyos ang paghatol sa akin.</p>
  <p class="sl">
    <a id="chapter34_verse6"></a>
    <b>
      <sup>6 </sup>
    </b>Nagsisinungaling ba ako laban sa aking sariling kahatulan?</p>
  <p class="sz">Ang aking malubhang sugat ay di-malunasan bagaman wala namang pagsalansang.’</p>
  <p class="sl">
    <a id="chapter34_verse7"></a>
    <b>
      <sup>7 </sup>
    </b>Sinong matipunong lalaki ang tulad ni Job,</p>
  <p class="sz">Na umiinom ng kaalipustaan na tulad ng tubig?</p>
  <p class="sl">
    <a id="chapter34_verse8"></a>
    <b>
      <sup>8 </sup>
    </b>At yumayaon nga siya sa pakikipagsamahan sa mga nagsasagawa ng bagay na nakasasakit</p>
  <p class="sz">At sa paglakad na kasama ng mga taong balakyot.</p>
  <p class="sl">
    <a id="chapter34_verse9"></a>
    <b>
      <sup>9 </sup>
    </b>Sapagkat sinabi niya, ‘Ang matipunong lalaki ay hindi nakikinabang</p>
  <p class="sz">Sa pagkakaroon niya ng kaluguran sa Diyos.’</p>
  <p class="sl">
    <a id="chapter34_verse10"></a>
    <b>
      <sup>10 </sup>
    </b>Kaya makinig kayo sa akin, kayong mga taong may puso.</p>
  <p class="sz">Malayong gumawi nang may kabalakyutan ang tunay na Diyos,</p>
  <p class="sz">At na gumawi nang di-makatarungan ang Makapangyarihan-sa-lahat!</p>
  <p class="sl">
    <a id="chapter34_verse11"></a>
    <b>
      <sup>11 </sup>
    </b>Sapagkat ayon sa paggawi ng makalupang tao ay gagantihan niya siya,</p>
  <p class="sz">At ayon sa landas ng tao ay pasasapitin niya iyon sa kaniya.</p>
  <p class="sl">
    <a id="chapter34_verse12"></a>
    <b>
      <sup>12 </sup>
    </b>Oo, ang totoo, ang Diyos ay hindi gumagawi nang may kabalakyutan,</p>
  <p class="sz">At hindi binabaluktot ng Makapangyarihan-sa-lahat ang kahatulan.</p>
  <p class="sl">
    <a id="chapter34_verse13"></a>
    <b>
      <sup>13 </sup>
    </b>Sino ang nag-atas sa kaniya ng lupa,</p>
  <p class="sz">At sino ang nagtalaga sa kaniya ng mabungang lupain, ng kabuuan nga nito?</p>
  <p class="sl">
    <a id="chapter34_verse14"></a>
    <b>
      <sup>14 </sup>
    </b>Kung itutuon niya ang kaniyang puso sa kaninuman,</p>
  <p class="sz">Kung ang espiritu at hininga ng isang iyon ay pipisanin niya sa kaniyang sarili,</p>
  <p class="sl">
    <a id="chapter34_verse15"></a>
    <b>
      <sup>15 </sup>
    </b>Ang lahat ng laman ay sama-samang papanaw,</p>
  <p class="sz">At ang makalupang tao ay babalik sa mismong alabok.</p>
  <p class="sl">
    <a id="chapter34_verse16"></a>
    <b>
      <sup>16 </sup>
    </b>Kaya kung mayroon kang pagkaunawa, pakinggan mo ito;</p>
  <p class="sz">Dinggin mo ang tinig ng aking mga salita.</p>
  <p class="sl">
    <a id="chapter34_verse17"></a>
    <b>
      <sup>17 </sup>
    </b>Tunay ba na ang napopoot sa katarungan ay manunupil,</p>
  <p class="sz">At kung matuwid ang isang makapangyarihan ay aariin mo ba siyang balakyot?</p>
  <p class="sl">
    <a id="chapter34_verse18"></a>
    <b>
      <sup>18 </sup>
    </b>Mayroon bang magsasabi sa hari, ‘Ikaw ay walang kabuluhan’?</p>
  <p class="sz">Sa mga taong mahal, ‘Kayo ay balakyot’?</p>
  <p class="sl">
    <a id="chapter34_verse19"></a>
    <b>
      <sup>19 </sup>
    </b>May Isa na hindi nagpapakita ng pagtatangi sa mga prinsipe</p>
  <p class="sz">At hindi nagpapakundangan nang higit sa taong <a id="page841"></a>mahal kaysa sa maralita,</p>
  <p class="sz">Sapagkat silang lahat ay gawa ng kaniyang mga kamay.</p>
  <p class="sl">
    <a id="chapter34_verse20"></a>
    <b>
      <sup>20 </sup>
    </b>Sa isang sandali ay namamatay sila, kahit sa kalagitnaan ng gabi;</p>
  <p class="sz">Ang bayan ay nagpapasuray-suray at pumapanaw,</p>
  <p class="sz">At ang mga makapangyarihan ay lumilisan nang hindi sa pamamagitan ng kamay.</p>
  <p class="sl">
    <a id="chapter34_verse21"></a>
    <b>
      <sup>21 </sup>
    </b>Sapagkat ang kaniyang mga mata ay nasa mga lakad ng tao,</p>
  <p class="sz">At ang lahat ng hakbang nito ay nakikita niya.</p>
  <p class="sl">
    <a id="chapter34_verse22"></a>
    <b>
      <sup>22 </sup>
    </b>Walang kadiliman ni matinding karimlan</p>
  <p class="sz">Upang doon magkubli ang mga nagsasagawa ng bagay na nakasasakit.</p>
  <p class="sl">
    <a id="chapter34_verse23"></a>
    <b>
      <sup>23 </sup>
    </b>Sapagkat hindi siya nagsasaayos ng takdang panahon para sa sinumang tao</p>
  <p class="sz">Upang humarap sa Diyos sa paghatol.</p>
  <p class="sl">
    <a id="chapter34_verse24"></a>
    <b>
      <sup>24 </sup>
    </b>Binabali niya ang mga makapangyarihan nang walang anumang pagsisiyasat,</p>
  <p class="sz">At pinatatayo niya ang iba bilang kahalili nila.</p>
  <p class="sl">
    <a id="chapter34_verse25"></a>
    <b>
      <sup>25 </sup>
    </b>Sa gayon ay kinikilala niya ang kanilang mga gawa,</p>
  <p class="sz">At ibinabagsak niya sila sa gabi, at nadudurog sila.</p>
  <p class="sl">
    <a id="chapter34_verse26"></a>
    <b>
      <sup>26 </sup>
    </b>Tinatampal niya sila gaya ng mga balakyot</p>
  <p class="sz">Sa kinaroroonan ng mga nagmamasid;</p>
  <p class="sl">
    <a id="chapter34_verse27"></a>
    <b>
      <sup>27 </sup>
    </b>Sa dahilang lumihis sila mula sa pagsunod sa kaniya,</p>
  <p class="sz">At hindi nila isinasaalang-alang ang alinman sa kaniyang mga lakad,</p>
  <p class="sl">
    <a id="chapter34_verse28"></a>
    <b>
      <sup>28 </sup>
    </b>Upang paratingin sa kaniya ang hiyaw ng maralita;</p>
  <p class="sz">At dahil dito ay dinirinig niya ang hiyaw ng mga napipighati.</p>
  <p class="sl">
    <a id="chapter34_verse29"></a>
    <b>
      <sup>29 </sup>
    </b>Kapag nagpapangyari siya ng katahimikan, sino nga ang makahahatol?</p>
  <p class="sz">At kapag ikinukubli niya ang kaniyang mukha, sino ang makakakita sa kaniya,</p>
  <p class="sz">Ukol man iyon sa isang bansa o sa isang tao, pareho lamang iyon?</p>
  <p class="sl">
    <a id="chapter34_verse30"></a>
    <b>
      <sup>30 </sup>
    </b>Upang huwag maghari ang taong apostata,</p>
  <p class="sz">Ni magkaroon man ng mga silo sa bayan.</p>
  <p class="sl">
    <a id="chapter34_verse31"></a>
    <b>
      <sup>31 </sup>
    </b>Sapagkat may magsasabi nga ba sa Diyos,</p>
  <p class="sz">‘Ako ay nagtitiis, bagaman hindi ako gumagawi nang may kalikuan;</p>
  <p class="sl">
    <a id="chapter34_verse32"></a>
    <b>
      <sup>32 </sup>
    </b>Bagaman wala akong nakikita, turuan mo ako;</p>
  <p class="sz">Kung nakagawa ako ng anumang kalikuan,</p>
  <p class="sz">Hindi ko na iyon muling gagawin’?</p>
  <p class="sl">
    <a id="chapter34_verse33"></a>
    <b>
      <sup>33 </sup>
    </b>Gagantihan ba niya iyon ayon sa pangmalas mo sa dahilang tinatanggihan mo ang kahatulan,</p>
  <p class="sz">Sa dahilang ikaw mismo ang pumipili, at hindi ako?</p>
  <p class="sz">Maging yaong alam na alam mo ay salitain mo.</p>
  <p class="sl">
    <a id="chapter34_verse34"></a>
    <b>
      <sup>34 </sup>
    </b>Sasabihin sa akin ng mga taong may puso—</p>
  <p class="sz">Ng isa ngang marunong at matipunong lalaki na nakikinig sa akin,</p>
  <p class="sl">
    <a id="chapter34_verse35"></a>
    <b>
      <sup>35 </sup>
    </b>‘Si Job ay nagsasalita nang walang kaalaman,</p>
  <p class="sz">At ang kaniyang mga salita ay walang kaunawaan.’</p>
  <p class="sl">
    <a id="chapter34_verse36"></a>
    <b>
      <sup>36 </sup>
    </b>Ama ko, bayaan mong masubok si Job sa kasukdulan</p>
  <p class="sz">Sa kaniyang mga tugon sa gitna ng mga taong mapanakit.</p>
  <p class="sl">
    <a id="page842"></a>
    <a id="chapter34_verse37"></a>
    <b>
      <sup>37 </sup>
    </b>Sapagkat sa kaniyang kasalanan ay nagdaragdag siya ng paghihimagsik;</p>
  <p class="sz">Sa gitna natin ay ipinapalakpak niya ang kaniyang mga kamay at pinararami ang kaniyang mga pananalita laban sa tunay na Diyos!”</p>
</div>