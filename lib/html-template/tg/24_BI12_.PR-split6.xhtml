<div>
  <p class="w_biblebookname">Kawikaan</p>
  <p class="sb">
    <a id="chapter6"></a>
    <a id="chapter6_verse1"></a>
    <span class="w_ch">
      <b>6 </b>
    </span>Anak ko, kung ikaw ay nanagot para sa iyong kapuwa, kung nakipagkamay ka sa taong di-kilala, <a id="chapter6_verse2"></a><b><sup>2 </sup></b>kung ikaw ay nasilo ng mga pananalita ng iyong bibig, kung ikaw ay nahuli ng mga pananalita ng iyong bibig, <a id="chapter6_verse3"></a><b><sup>3 </sup></b>kung gayon ay ganito ang gawin mo, anak ko, at iligtas mo ang iyong sarili, sapagkat nalagay ka sa palad ng iyong kapuwa: Yumaon ka at magpakumbaba at paulanan mo ng mga pagsusumamo ang iyong kapuwa. <a id="chapter6_verse4"></a><b><sup>4 </sup></b>Huwag mong bigyan ng tulog ang iyong mga mata, ni ng idlip man ang iyong nagniningning na mga mata. <a id="chapter6_verse5"></a><b><sup>5 </sup></b>Iligtas mong tulad ng isang gasela ang iyong sarili mula sa kamay at tulad ng isang ibon mula sa kamay ng manghuhuli ng ibon.</p>
  <p class="sb">
    <a id="chapter6_verse6"></a>
    <b>
      <sup>6 </sup>
    </b>Pumaroon ka sa langgam, ikaw na tamad; tingnan mo <a id="page1013"></a>ang mga lakad nito at magpakarunong ka. <a id="chapter6_verse7"></a><b><sup>7 </sup></b>Bagaman wala itong kumandante, opisyal o tagapamahala, <a id="chapter6_verse8"></a><b><sup>8 </sup></b>naghahanda ito ng kaniyang pagkain sa tag-araw; nagtitipon ito ng kaniyang laang pagkain sa pag-aani. <a id="chapter6_verse9"></a><b><sup>9 </sup></b>Ikaw na tamad, hanggang kailan ka pa hihiga? Kailan ka babangon mula sa iyong pagkakatulog? <a id="chapter6_verse10"></a><b><sup>10 </sup></b>Kaunti pang tulog, kaunti pang idlip, kaunti pang paghahalukipkip ng mga kamay sa pagkakahiga, <a id="chapter6_verse11"></a><b><sup>11 </sup></b>at ang iyong karalitaan ay tiyak na darating na tulad ng isang mandarambong, at ang iyong kakapusan na tulad ng lalaking nasasandatahan.</p>
  <p class="sb">
    <a id="chapter6_verse12"></a>
    <b>
      <sup>12 </sup>
    </b>Ang walang-kabuluhang tao, ang taong mapanakit, ay lumalakad na may kalikuan ng pananalita, <a id="chapter6_verse13"></a><b><sup>13 </sup></b>ikinikindat ang kaniyang mata, isinesenyas ang kaniyang paa, ipinantuturo ang kaniyang mga daliri. <a id="chapter6_verse14"></a><b><sup>14 </sup></b>Ang katiwalian ay nasa kaniyang puso. Kumakatha siya ng masama sa lahat ng pagkakataon. Lagi siyang naghahasik ng mga pagtatalo. <a id="chapter6_verse15"></a><b><sup>15 </sup></b>Kaya naman biglang darating ang kaniyang kasakunaan; sa isang iglap ay mawawasak siya, at wala nang kagalingan.</p>
  <p class="sb">
    <a id="chapter6_verse16"></a>
    <b>
      <sup>16 </sup>
    </b>May anim na bagay na kinapopootan ni Jehova; oo, pitong bagay ang karima-rimarim sa kaniyang kaluluwa: <a id="chapter6_verse17"></a><b><sup>17 </sup></b>matayog na mga mata, bulaang dila, at mga kamay na nagbububo ng dugong walang-sala, <a id="chapter6_verse18"></a><b><sup>18 </sup></b>pusong kumakatha ng mga nakasasakit na pakana, mga paang nagmamadali sa pagtakbo sa kasamaan, <a id="chapter6_verse19"></a><b><sup>19 </sup></b>bulaang saksi na nagbubunsod ng mga kasinungalingan, at sinumang naghahasik ng mga pagtatalo sa gitna ng magkakapatid.</p>
  <p class="sb">
    <a id="chapter6_verse20"></a>
    <b>
      <sup>20 </sup>
    </b>O anak ko, tuparin mo ang utos ng iyong ama, at huwag mong iiwan ang kautusan ng iyong ina. <a id="chapter6_verse21"></a><b><sup>21 </sup></b>Itali mo ang mga iyon sa iyong puso sa tuwina; ibigkis mo ang mga iyon sa iyong leeg. <a id="chapter6_verse22"></a><b><sup>22 </sup></b>Kapag lumalakad ka ay papatnubayan ka nito; kapag nakahiga ka ay babantayan ka nito; at kapag nagising ka na ay aalagaan ka nito. <a id="chapter6_verse23"></a><b><sup>23 </sup></b>Sapagkat ang utos ay isang lampara, at ang kautusan ay liwanag, at ang mga saway ng disiplina ang siyang daan ng buhay, <a id="chapter6_verse24"></a><b><sup>24 </sup></b>upang bantayan ka laban sa masamang babae, laban sa dulas ng dila ng babaing di-kilala. <a id="chapter6_verse25"></a><b><sup>25 </sup></b>Huwag mong nasain sa iyong puso ang kaniyang kariktan, at huwag ka niya nawang makuha ng kaniyang makikinang na mga mata, <a id="chapter6_verse26"></a><b><sup>26 </sup></b>sapagkat dahil sa isang babaing patutot ay walang natitira sa isa kundi isang bilog na tinapay; ngunit tungkol naman sa asawa ng ibang lalaki, siya ay nanghuhuli ng isa ngang mahalagang kaluluwa. <a id="chapter6_verse27"></a><b><sup>27 </sup></b>Makapagtutumpok ba ang isang tao ng apoy sa kaniyang dibdib at hindi rin masusunog ang kaniya mismong mga kasuutan? <a id="chapter6_verse28"></a><b><sup>28 </sup></b>O makalalakad ba ang isang tao sa ibabaw ng mga baga at hindi mapapaso ang kaniyang mga paa? <a id="chapter6_verse29"></a><b><sup>29 </sup></b>Gayundin sa sinumang sumisiping sa asawa ng kaniyang kapuwa, walang sinumang humihipo sa kaniya ang mananatiling di-naparurusahan. <a id="chapter6_verse30"></a><b><sup>30 </sup></b>Hindi hinahamak ng mga tao ang magnanakaw dahil lamang sa nagnakaw siya upang busugin ang kaniyang kaluluwa kapag siya ay nagugutom. <a id="chapter6_verse31"></a><b><sup>31 </sup></b>Ngunit, kapag nasumpungan, magsasauli siya ng pitong ulit ang dami; ang lahat ng pag-aari sa kaniyang bahay ay ibibigay niya. <a id="chapter6_verse32"></a><b><sup>32 </sup></b>Ang sinumang nangangalunya sa <a id="page1014"></a>isang babae ay kapos ang puso; siyang gumagawa nito ay nagpapahamak ng kaniyang sariling kaluluwa. <a id="chapter6_verse33"></a><b><sup>33 </sup></b>Isang salot at kasiraang-puri ang masusumpungan niya, at ang kaniyang kadustaan ay hindi mapapawi. <a id="chapter6_verse34"></a><b><sup>34 </sup></b>Sapagkat ang pagngangalit ng isang matipunong lalaki ay paninibugho, at hindi siya mahahabag sa araw ng paghihiganti. <a id="chapter6_verse35"></a><b><sup>35 </sup></b>Hindi niya pakukundanganan ang anumang uri ng pantubos, ni magpapakita man siya ng pagsang-ayon, gaano man kalaki ang iyong regalo.</p>
</div>