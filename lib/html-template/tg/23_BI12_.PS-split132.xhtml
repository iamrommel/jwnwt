<div>
  <p class="w_biblebookname">Awit</p>
  <p class="sw">Awit ng mga Pagsampa.</p>
  <p class="sl">
    <a id="chapter132"></a>
    <a id="chapter132_verse1"></a>
    <span class="w_ch">
      <b>132 </b>
    </span>Alalahanin mo, O Jehova, tungkol kay David</p>
  <p class="sz">Ang lahat ng kaniyang kahihiyan;</p>
  <p class="sl">
    <a id="chapter132_verse2"></a>
    <b>
      <sup>2 </sup>
    </b>Kung paano siya sumumpa kay Jehova,</p>
  <p class="sz">Kung paano siya nanata sa Makapangyarihan ng Jacob:</p>
  <p class="sl">
    <a id="chapter132_verse3"></a>
    <b>
      <sup>3 </sup>
    </b>“Hindi ako papasok sa tolda ng aking bahay.</p>
  <p class="sz">Hindi ako sasampa sa kama ng aking maringal na higaan,</p>
  <p class="sl">
    <a id="chapter132_verse4"></a>
    <b>
      <sup>4 </sup>
    </b>Hindi ako magbibigay ng tulog sa aking mga mata,</p>
  <p class="sz">Ni ng idlip man sa aking nagniningning na mga mata,</p>
  <p class="sl">
    <a id="chapter132_verse5"></a>
    <b>
      <sup>5 </sup>
    </b>Hanggang sa makasumpong ako ng dako para kay Jehova,</p>
  <p class="sz">Isang maringal na tabernakulo para sa Makapangyarihan ng Jacob.”</p>
  <p class="sl">
    <a id="chapter132_verse6"></a>
    <b>
      <sup>6 </sup>
    </b>Narito! Narinig namin iyon sa Eprata,</p>
  <p class="sz">Nasumpungan namin iyon sa mga parang ng kagubatan.</p>
  <p class="sl">
    <a id="page992"></a>
    <a id="chapter132_verse7"></a>
    <b>
      <sup>7 </sup>
    </b>Pumasok tayo sa kaniyang maringal na tabernakulo;</p>
  <p class="sz">Yumukod tayo sa harap ng kaniyang tuntungan.</p>
  <p class="sl">
    <a id="chapter132_verse8"></a>
    <b>
      <sup>8 </sup>
    </b>Bumangon ka, O Jehova, sa iyong pahingahang-dako,</p>
  <p class="sz">Ikaw at ang Kaban ng iyong lakas.</p>
  <p class="sl">
    <a id="chapter132_verse9"></a>
    <b>
      <sup>9 </sup>
    </b>Maramtan nawa ng katuwiran ang iyong mga saserdote,</p>
  <p class="sz">At humiyaw nawa nang may kagalakan ang iyong mga matapat.</p>
  <p class="sl">
    <a id="chapter132_verse10"></a>
    <b>
      <sup>10 </sup>
    </b>Dahil kay David na iyong lingkod,</p>
  <p class="sz">Huwag mong italikod ang mukha ng iyong pinahiran.</p>
  <p class="sl">
    <a id="chapter132_verse11"></a>
    <b>
      <sup>11 </sup>
    </b>Si Jehova ay sumumpa kay David,</p>
  <p class="sz">Tunay na hindi niya ito uurungan:</p>
  <p class="sp">“Mula sa bunga ng iyong tiyan</p>
  <p class="sz">Ang ilalagay ko sa iyong trono.</p>
  <p class="sl">
    <a id="chapter132_verse12"></a>
    <b>
      <sup>12 </sup>
    </b>Kung iingatan ng iyong mga anak ang aking tipan</p>
  <p class="sz">At ang aking mga paalaalang ituturo ko sa kanila,</p>
  <p class="sp">Ang kanilang mga anak din ay magpakailanman</p>
  <p class="sz">Na uupo sa iyong trono.”</p>
  <p class="sl">
    <a id="chapter132_verse13"></a>
    <b>
      <sup>13 </sup>
    </b>Sapagkat pinili ni Jehova ang Sion;</p>
  <p class="sz">Pinanabikan niya iyon bilang tahanan para sa kaniyang sarili:</p>
  <p class="sl">
    <a id="chapter132_verse14"></a>
    <b>
      <sup>14 </sup>
    </b>“Ito ang aking pahingahang-dako magpakailanman;</p>
  <p class="sz">Dito ako tatahan, sapagkat ito ay pinanabikan ko.</p>
  <p class="sl">
    <a id="chapter132_verse15"></a>
    <b>
      <sup>15 </sup>
    </b>Ang mga panustos nito ay walang pagsalang pagpapalain ko.</p>
  <p class="sz">Ang kaniyang mga dukha ay bubusugin ko ng tinapay.</p>
  <p class="sl">
    <a id="chapter132_verse16"></a>
    <b>
      <sup>16 </sup>
    </b>At ang kaniyang mga saserdote ay daramtan ko ng kaligtasan;</p>
  <p class="sz">At ang kaniyang mga matapat ay walang pagsalang hihiyaw nang may kagalakan.</p>
  <p class="sl">
    <a id="chapter132_verse17"></a>
    <b>
      <sup>17 </sup>
    </b>Doon ko patutubuin ang sungay ni David.</p>
  <p class="sz">Ipinag-ayos ko ng lampara ang aking pinahiran.</p>
  <p class="sl">
    <a id="chapter132_verse18"></a>
    <b>
      <sup>18 </sup>
    </b>Ang kaniyang mga kaaway ay daramtan ko ng kahihiyan;</p>
  <p class="sz">Ngunit sa kaniya ay mamumukadkad ang kaniyang diadema.”</p>
</div>