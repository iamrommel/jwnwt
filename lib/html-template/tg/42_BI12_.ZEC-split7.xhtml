<div>
  <p class="w_biblebookname">Zacarias</p>
  <p class="sb">
    <a id="chapter7"></a>
    <a id="chapter7_verse1"></a>
    <span class="w_ch">
      <b>7 </b>
    </span>Karagdagan pa, nangyari nga nang ikaapat na taon ni Dario  na hari, ang salita ni Jehova ay dumating kay Zacarias, noong ikaapat na araw ng ikasiyam na <a id="page1435"></a>buwan, na siyang Kislev.  <a id="chapter7_verse2"></a><b><sup>2 </sup></b>At isinugo ng Bethel si Sarezer at si Regem-melec at ang kaniyang mga lalaki upang palambutin  ang mukha ni Jehova, <a id="chapter7_verse3"></a><b><sup>3 </sup></b>na sinasabi sa mga saserdote  ng bahay ni Jehova ng mga hukbo, at sa mga propeta, na sinasabi nga: “Tatangis ba ako sa ikalimang  buwan, habang nagsasagawa ng pangingilin, gaya ng ginagawa ko nitong napakaraming taon na?” </p>
  <p class="sb">
    <a id="chapter7_verse4"></a>
    <b>
      <sup>4 </sup>
    </b>At ang salita ni Jehova ng mga hukbo ay patuloy na dumating sa akin, na nagsasabi: <a id="chapter7_verse5"></a><b><sup>5 </sup></b>“Sabihin mo sa buong bayan ng lupain at sa mga saserdote, ‘Nang mag-ayuno kayo  at may paghagulhol sa ikalimang buwan at sa ikapitong  buwan, at ito ay sa loob ng pitumpung taon,  talaga bang nag-ayuno kayo para sa akin, sa akin nga?  <a id="chapter7_verse6"></a><b><sup>6 </sup></b>At kapag kumakain kayo at kapag umiinom kayo, hindi ba kayo mismo ang kumakain, at hindi ba kayo mismo ang umiinom? <a id="chapter7_verse7"></a><b><sup>7 </sup></b>Hindi ba dapat ninyong sundin ang mga salitang  itinawag ni Jehova sa pamamagitan ng mga propeta noong una,  noong ang Jerusalem ay tinatahanan, at panatag, at ang kaniyang mga lunsod ay nasa buong palibot niya, at noong ang Negeb  at ang Sepela  ay tinatahanan?’ ”</p>
  <p class="sb">
    <a id="chapter7_verse8"></a>
    <b>
      <sup>8 </sup>
    </b>At ang salita ni Jehova ay patuloy na dumating kay Zacarias, na nagsasabi: <a id="chapter7_verse9"></a><b><sup>9 </sup></b>“Ito ang sinabi ni Jehova ng mga hukbo, ‘Humatol kayo taglay ang tunay na katarungan;  at magpakita kayo sa isa’t isa ng maibiging-kabaitan  at kaawaan;  <a id="chapter7_verse10"></a><b><sup>10 </sup></b>at huwag ninyong dayain ang babaing balo  o ang batang lalaking walang ama,  ang naninirahang dayuhan  o ang napipighati,  at huwag kayong magpakana ng kasamaan laban sa isa’t isa sa inyong mga puso.’  <a id="chapter7_verse11"></a><b><sup>11 </sup></b>Ngunit sila ay patuloy na tumatangging magbigay-pansin,  at sila ay patuloy na naghaharap ng sutil na balikat,  at ang kanilang mga tainga ay lubha nilang pinamanhid upang makarinig.  <a id="chapter7_verse12"></a><b><sup>12 </sup></b>At ang kanilang puso  ay ginawa nilang gaya ng batong esmeril upang huwag sundin ang kautusan  at ang mga salita na ipinarating ni Jehova ng mga hukbo sa pamamagitan ng kaniyang espiritu,  sa pamamagitan ng mga propeta noong una;  anupat dumating ang matinding galit mula kay Jehova ng mga hukbo.” </p>
  <p class="sb">
    <a id="chapter7_verse13"></a>
    <b>
      <sup>13 </sup>
    </b>“ ‘At sa gayon ay nangyari nga, kung paanong tumawag siya at hindi sila nakinig,  gayon sila tumatawag at hindi ako nakikinig,’  ang sabi ni Jehova ng mga hukbo. <a id="chapter7_verse14"></a><b><sup>14 </sup></b>‘At may kapusukan ko silang inihagis sa lahat ng mga bansa  na hindi pa nila nakilala;  at ang lupain ay naiwang tiwangwang sa likuran nila, na walang sinumang dumaraan at walang sinumang bumabalik;  at ang kanais-nais na lupain  ay ginawa nilang bagay na panggigilalasan.’ ”</p>
</div>