<div>
  <p class="w_biblebookname">Awit</p>
  <p class="sw">Ni David.</p>
  <p class="sl">
    <a id="chapter28"></a>
    <a id="chapter28_verse1"></a>
    <span class="w_ch">
      <b>28 </b>
    </span>Sa iyo, O Jehova, ako ay laging tumatawag.</p>
  <p class="sz">O aking Bato, huwag kang magpakabingi sa akin,</p>
  <p class="sp">Upang hindi ka manahimik sa akin</p>
  <p class="sz">At hindi ako maging gaya ng mga bumababa sa hukay.</p>
  <p class="sl">
    <a id="chapter28_verse2"></a>
    <b>
      <sup>2 </sup>
    </b>Dinggin mo ang tinig ng aking mga pamamanhik kapag humihingi ako sa iyo ng tulong,</p>
  <p class="sz">Kapag itinataas ko ang aking mga kamay tungo sa kaloob-loobang silid ng iyong dakong banal.</p>
  <p class="sl">
    <a id="chapter28_verse3"></a>
    <b>
      <sup>3 </sup>
    </b>Huwag mo akong hilahing kasama ng mga taong balakyot at ng mga nagsasagawa ng bagay na nakasasakit,</p>
  <p class="sz">Yaong mga nagsasalita ng kapayapaan sa kanilang mga kasamahan ngunit ang nasa mga puso nila ay kasamaan.</p>
  <p class="sl">
    <a id="chapter28_verse4"></a>
    <b>
      <sup>4 </sup>
    </b>Ibigay mo sa kanila ang ayon sa kanilang pagkilos</p>
  <p class="sz">At ayon sa kasamaan ng kanilang mga gawain.</p>
  <p class="sp">Ibigay mo sa kanila ang ayon sa gawa ng kanilang mga kamay.</p>
  <p class="sz">Iganti mo sa kanila ang sarili nilang gawa.</p>
  <p class="sl">
    <a id="chapter28_verse5"></a>
    <b>
      <sup>5 </sup>
    </b>Sapagkat wala silang pagpapahalaga sa mga gawain ni Jehova,</p>
  <p class="sz">Ni sa gawa man ng kaniyang mga kamay.</p>
  <p class="sz">Ibabagsak niya sila at hindi niya sila itatayo.</p>
  <p class="sl">
    <a id="chapter28_verse6"></a>
    <b>
      <sup>6 </sup>
    </b>Pagpalain nawa si Jehova, sapagkat dininig niya ang tinig ng aking mga pamamanhik.</p>
  <p class="sl">
    <a id="chapter28_verse7"></a>
    <b>
      <sup>7 </sup>
    </b>Si Jehova ang aking lakas at aking kalasag.</p>
  <p class="sz">Sa kaniya nagtitiwala ang aking puso,</p>
  <p class="sp">At ako ay natulungan, anupat nagbubunyi ang aking puso,</p>
  <p class="sz">At sa pamamagitan ng aking awit ay pupurihin ko siya.</p>
  <p class="sl">
    <a id="chapter28_verse8"></a>
    <b>
      <sup>8 </sup>
    </b>Si Jehova ay lakas ng kaniyang bayan,</p>
  <p class="sz">At siya ay moog ng dakilang kaligtasan ng kaniyang pinahiran.</p>
  <p class="sl">
    <a id="chapter28_verse9"></a>
    <b>
      <sup>9 </sup>
    </b>Iligtas mo ang iyong bayan, at pagpalain mo ang iyong mana;</p>
  <p class="sz">At pastulan mo sila at dalhin mo sila hanggang sa panahong walang takda.</p>
</div>