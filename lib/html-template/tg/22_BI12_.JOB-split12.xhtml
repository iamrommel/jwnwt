<div>
  <p class="w_biblebookname">Job</p>
  <p class="sb">
    <a id="chapter12"></a>
    <a id="chapter12_verse1"></a>
    <span class="w_ch">
      <b>12 </b>
    </span>At si Job ay sumagot at nagsabi:</p>
  <p class="sl">
    <a id="chapter12_verse2"></a>
    <b>
      <sup>2 </sup>
    </b>â€œSa katotohanan ay kayo ang bayan,</p>
  <p class="sz">At sa inyo ay mamamatay ang karunungan!</p>
  <p class="sl">
    <a id="chapter12_verse3"></a>
    <b>
      <sup>3 </sup>
    </b>Ako rin ay may puso na gaya ninyo.<a id="page809"></a></p>
  <p class="sz">Hindi ako nakabababa sa inyo,</p>
  <p class="sz">At sino ang walang mga bagay na tulad ng mga ito?</p>
  <p class="sl">
    <a id="chapter12_verse4"></a>
    <b>
      <sup>4 </sup>
    </b>Ako ay naging isang katatawanan sa kaniyang kapuwa,</p>
  <p class="sz">Isa na tumatawag sa Diyos upang sagutin niya siya.</p>
  <p class="sz">Isang katatawanan ang isa na matuwid at walang kapintasan.</p>
  <p class="sl">
    <a id="chapter12_verse5"></a>
    <b>
      <sup>5 </sup>
    </b>Sa pag-iisip ay hinahamak niyaong malaya sa alalahanin ang pagkalipol;</p>
  <p class="sz">Iyon ay nakahanda para roon sa may mga paang sumusuray.</p>
  <p class="sl">
    <a id="chapter12_verse6"></a>
    <b>
      <sup>6 </sup>
    </b>Ang mga tolda ng mga mananamsam ay hindi nababahala,</p>
  <p class="sz">At ang mga nagpapagalit sa Diyos ang may katiwasayan</p>
  <p class="sz">Na para sa isa na nagdala ng isang diyos sa kaniyang kamay.</p>
  <p class="sl">
    <a id="chapter12_verse7"></a>
    <b>
      <sup>7 </sup>
    </b>Gayunman, tanungin mo, pakisuyo, ang maaamong hayop, at tuturuan ka nila;</p>
  <p class="sz">Gayundin ang mga may-pakpak na nilalang sa langit, at sasabihin nila sa iyo.</p>
  <p class="sl">
    <a id="chapter12_verse8"></a>
    <b>
      <sup>8 </sup>
    </b>O ipakita mo ang iyong pagkabahala sa lupa, at tuturuan ka nito;</p>
  <p class="sz">At ipahahayag iyon sa iyo ng mga isda sa dagat.</p>
  <p class="sl">
    <a id="chapter12_verse9"></a>
    <b>
      <sup>9 </sup>
    </b>Sino sa lahat ng mga ito ang hindi lubos na nakaaalam</p>
  <p class="sz">Na ang kamay ni Jehova ang gumawa nito,</p>
  <p class="sl">
    <a id="chapter12_verse10"></a>
    <b>
      <sup>10 </sup>
    </b>Na sa kaniyang kamay ay naroon ang kaluluwa ng lahat ng may buhay</p>
  <p class="sz">At ang espiritu ng lahat ng laman ng tao?</p>
  <p class="sl">
    <a id="chapter12_verse11"></a>
    <b>
      <sup>11 </sup>
    </b>Hindi ba sinusubok ng tainga ang mga salita</p>
  <p class="sz">Kung paanong nilalasahan ng ngalangala ang pagkain?</p>
  <p class="sl">
    <a id="chapter12_verse12"></a>
    <b>
      <sup>12 </sup>
    </b>Hindi ba may karunungan sa matatanda na</p>
  <p class="sz">At unawa sa kahabaan ng mga araw?</p>
  <p class="sl">
    <a id="chapter12_verse13"></a>
    <b>
      <sup>13 </sup>
    </b>Sa kaniya ay may karunungan at kalakasan;</p>
  <p class="sz">Siya ay may payo at unawa.</p>
  <p class="sl">
    <a id="chapter12_verse14"></a>
    <b>
      <sup>14 </sup>
    </b>Narito! Siya ay nanggigiba, anupat hindi na maitatayo;</p>
  <p class="sz">Sinasarhan niya iyon sa tao, anupat hindi na iyon mabubuksan.</p>
  <p class="sl">
    <a id="chapter12_verse15"></a>
    <b>
      <sup>15 </sup>
    </b>Narito! Pinipigil niya ang tubig at ito ay natutuyo;</p>
  <p class="sz">At isinusugo niya ito, at binabago nito ang lupa.</p>
  <p class="sl">
    <a id="chapter12_verse16"></a>
    <b>
      <sup>16 </sup>
    </b>Sa kaniya ay may lakas at praktikal na karunungan;</p>
  <p class="sz">Ang gumagawa ng pagkakamali at ang nagliligaw ay sa kaniya;</p>
  <p class="sl">
    <a id="chapter12_verse17"></a>
    <b>
      <sup>17 </sup>
    </b>Pinayayaon niyang nakatapak ang mga tagapayo,</p>
  <p class="sz">At pinangyayari niyang mabaliw ang mga hukom.</p>
  <p class="sl">
    <a id="chapter12_verse18"></a>
    <b>
      <sup>18 </sup>
    </b>Ang mga gapos ng mga hari ay kaniya ngang kinakalag,</p>
  <p class="sz">At binibigkisan niya ng sinturon ang kanilang mga balakang.</p>
  <p class="sl">
    <a id="chapter12_verse19"></a>
    <b>
      <sup>19 </sup>
    </b>Pinalalakad niya nang nakatapak ang mga saserdote,</p>
  <p class="sz">At ang mga nakaupo nang matatag ay kaniyang iginugupo;</p>
  <p class="sl">
    <a id="chapter12_verse20"></a>
    <b>
      <sup>20 </sup>
    </b>Siya ay nag-aalis ng pananalita mula sa mga tapat,</p>
  <p class="sz">At ang katinuan ng matatandang lalaki ay inaalis niya;</p>
  <p class="sl">
    <a id="chapter12_verse21"></a>
    <b>
      <sup>21 </sup>
    </b>Siya ay nagbubuhos ng <a id="page810"></a>panghahamak sa mga taong mahal,</p>
  <p class="sz">At ang pamigkis ng mga makapangyarihan ay kaniya ngang pinahihina;</p>
  <p class="sl">
    <a id="chapter12_verse22"></a>
    <b>
      <sup>22 </sup>
    </b>Siya ay naglalantad ng malalalim na bagay mula sa kadiliman,</p>
  <p class="sz">At dinadala niya sa liwanag ang matinding karimlan;</p>
  <p class="sl">
    <a id="chapter12_verse23"></a>
    <b>
      <sup>23 </sup>
    </b>Pinalalaki ang mga bansa, upang mapuksa niya sila;</p>
  <p class="sz">Pinalalaganap ang mga bansa, upang mailayo niya sila;</p>
  <p class="sl">
    <a id="chapter12_verse24"></a>
    <b>
      <sup>24 </sup>
    </b>Inaalis ang puso ng mga pangulo ng bayan ng lupain,</p>
  <p class="sz">Upang mapagala-gala niya sila sa isang dakong ilang, kung saan walang daan.</p>
  <p class="sl">
    <a id="chapter12_verse25"></a>
    <b>
      <sup>25 </sup>
    </b>Sila ay nag-aapuhap sa kadiliman, kung saan walang liwanag,</p>
  <p class="sz">Upang mapagala-gala niya silang tulad ng isang taong lasing.</p>
</div>