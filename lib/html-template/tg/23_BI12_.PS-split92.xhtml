<div>
  <p class="w_biblebookname">Awit</p>
  <p class="sw">Isang awitin, isang awit, para sa araw ng sabbath.</p>
  <p class="sl">
    <a id="chapter92"></a>
    <a id="chapter92_verse1"></a>
    <span class="w_ch">
      <b>92 </b>
    </span>Mabuti ang magpasalamat kay Jehova</p>
  <p class="sz">At ang umawit sa iyong pangalan, O Kataas-taasan;</p>
  <p class="sl">
    <a id="chapter92_verse2"></a>
    <b>
      <sup>2 </sup>
    </b>Upang sa umaga ay isaysay ang tungkol sa iyong maibiging-kabaitan</p>
  <p class="sz">At ang tungkol sa iyong katapatan gabi-gabi,</p>
  <p class="sl">
    <a id="chapter92_verse3"></a>
    <b>
      <sup>3 </sup>
    </b>Sa panugtog na may sampung-kuwerdas at sa laud,</p>
  <p class="sz">Sa saliw ng tumataginting na musika sa alpa.</p>
  <p class="sl">
    <a id="chapter92_verse4"></a>
    <b>
      <sup>4 </sup>
    </b>Sapagkat pinasaya mo ako, O Jehova, dahil sa iyong gawa;</p>
  <p class="sz">Dahil sa mga gawa ng iyong mga kamay ay humihiyaw ako nang may kagalakan.</p>
  <p class="sl">
    <a id="page949"></a>
    <a id="chapter92_verse5"></a>
    <b>
      <sup>5 </sup>
    </b>Kay dakila ng iyong mga gawa, O Jehova!</p>
  <p class="sz">Napakalalim ng iyong mga kaisipan.</p>
  <p class="sl">
    <a id="chapter92_verse6"></a>
    <b>
      <sup>6 </sup>
    </b>Walang taong di-makatuwiran ang makaaalam ng mga iyon,</p>
  <p class="sz">At walang sinumang hangal ang makauunawa nito.</p>
  <p class="sl">
    <a id="chapter92_verse7"></a>
    <b>
      <sup>7 </sup>
    </b>Kapag sumisibol ang mga balakyot na gaya ng pananim</p>
  <p class="sz">At namumukadkad ang lahat ng nagsasagawa ng bagay na nakasasakit,</p>
  <p class="sz">Iyon ay upang malipol sila magpakailanman.</p>
  <p class="sl">
    <a id="chapter92_verse8"></a>
    <b>
      <sup>8 </sup>
    </b>Ngunit ikaw ay nasa kaitaasan hanggang sa panahong walang takda, O Jehova.</p>
  <p class="sl">
    <a id="chapter92_verse9"></a>
    <b>
      <sup>9 </sup>
    </b>Sapagkat, narito! ang iyong mga kaaway, O Jehova,</p>
  <p class="sz">Sapagkat, narito! ang iyong mga kaaway ay malilipol;</p>
  <p class="sz">Ang lahat ng nagsasagawa ng bagay na nakasasakit ay magkakahiwa-hiwalay.</p>
  <p class="sl">
    <a id="chapter92_verse10"></a>
    <b>
      <sup>10 </sup>
    </b>Ngunit itataas mo ang aking sungay na tulad ng sa torong gubat;</p>
  <p class="sz">Papahiran ko ng sariwang langis ang aking sarili.</p>
  <p class="sl">
    <a id="chapter92_verse11"></a>
    <b>
      <sup>11 </sup>
    </b>At titingnan ng aking mata ang aking mga kagalit;</p>
  <p class="sz">Maririnig ng aking mga tainga ang tungkol sa mga tumitindig laban sa akin, na mga manggagawa ng kasamaan.</p>
  <p class="sl">
    <a id="chapter92_verse12"></a>
    <b>
      <sup>12 </sup>
    </b>Ang matuwid ay mamumukadkad na gaya ng puno ng palma;</p>
  <p class="sz">Gaya ng sedro sa Lebanon, siya ay lálakí.</p>
  <p class="sl">
    <a id="chapter92_verse13"></a>
    <b>
      <sup>13 </sup>
    </b>Yaong mga nakatanim sa bahay ni Jehova,</p>
  <p class="sz">Sa mga looban ng aming Diyos, sila ay mamumukadkad.</p>
  <p class="sl">
    <a id="chapter92_verse14"></a>
    <b>
      <sup>14 </sup>
    </b>Uunlad pa rin sila sa panahon ng kanilang pagiging may-uban,</p>
  <p class="sz">Mananatili silang mataba at sariwa,</p>
  <p class="sl">
    <a id="chapter92_verse15"></a>
    <b>
      <sup>15 </sup>
    </b>Upang isaysay na si Jehova ay matuwid.</p>
  <p class="sz">Siya ang aking Bato, na sa kaniya ay walang kalikuan.</p>
</div>