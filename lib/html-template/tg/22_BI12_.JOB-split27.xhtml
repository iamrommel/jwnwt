<div>
  <p class="w_biblebookname">Job</p>
  <p class="sb">
    <a id="chapter27"></a>
    <a id="chapter27_verse1"></a>
    <span class="w_ch">
      <b>27 </b>
    </span>At muling sinambit ni Job ang kaniyang kasabihan at nagsabi:</p>
  <p class="sl">
    <a id="chapter27_verse2"></a>
    <b>
      <sup>2 </sup>
    </b>“Buháy ang Diyos, na siyang nag-alis ng aking kahatulan,</p>
  <p class="sz">At buháy ang Makapangyarihan-sa-lahat, na siyang nagpapait sa aking kaluluwa,</p>
  <p class="sl">
    <a id="chapter27_verse3"></a>
    <b>
      <sup>3 </sup>
    </b>Habang ang aking hininga ay buo pa sa loob ko,</p>
  <p class="sz">At ang espiritu ng Diyos ay nasa mga butas ng aking ilong,</p>
  <p class="sl">
    <a id="chapter27_verse4"></a>
    <b>
      <sup>4 </sup>
    </b>Ang aking mga labi ay hindi magsasalita ng kalikuan</p>
  <p class="sz">At ang aking dila ay hindi magbubulung-bulong ng panlilinlang!</p>
  <p class="sl">
    <a id="page829"></a>
    <a id="chapter27_verse5"></a>
    <b>
      <sup>5 </sup>
    </b>Malayong mangyari sa ganang akin na kayo ay ipahahayag kong matuwid!</p>
  <p class="sz">Hanggang sa pumanaw ako ay hindi ko aalisin sa akin ang aking katapatan!</p>
  <p class="sl">
    <a id="chapter27_verse6"></a>
    <b>
      <sup>6 </sup>
    </b>Sa aking pagkamatuwid ay nanghahawakan ako, at hindi ko ito bibitiwan;</p>
  <p class="sz">Hindi ako tutuyain ng aking puso sa lahat ng aking mga araw.</p>
  <p class="sl">
    <a id="chapter27_verse7"></a>
    <b>
      <sup>7 </sup>
    </b>Hayaang ang aking kaaway ay maging taong lubusang balakyot,</p>
  <p class="sz">At ang sumasalansang laban sa akin ay maging isang manggagawa nga ng kamalian.</p>
  <p class="sl">
    <a id="chapter27_verse8"></a>
    <b>
      <sup>8 </sup>
    </b>Sapagkat ano ang pag-asa ng isang apostata kapag nilipol niya siya,</p>
  <p class="sz">Kapag kinuha sa kaniya ng Diyos ang kaniyang kaluluwa?</p>
  <p class="sl">
    <a id="chapter27_verse9"></a>
    <b>
      <sup>9 </sup>
    </b>Diringgin ba ng Diyos ang paghiyaw niya</p>
  <p class="sz">Kapag ang kabagabagan ay dumating sa kaniya?</p>
  <p class="sl">
    <a id="chapter27_verse10"></a>
    <b>
      <sup>10 </sup>
    </b>O makasusumpong ba siya ng masidhing kaluguran sa Makapangyarihan-sa-lahat?</p>
  <p class="sz">Tatawag ba siya sa Diyos sa lahat ng panahon?</p>
  <p class="sl">
    <a id="chapter27_verse11"></a>
    <b>
      <sup>11 </sup>
    </b>Tuturuan ko kayo sa pamamagitan ng kamay ng Diyos;</p>
  <p class="sz">Yaong nasa Makapangyarihan-sa-lahat ay hindi ko itatago.</p>
  <p class="sl">
    <a id="chapter27_verse12"></a>
    <b>
      <sup>12 </sup>
    </b>Narito! Kayong lahat ay nakakita ng mga pangitain;</p>
  <p class="sz">Kaya bakit ninyo ipinakikita na lubusan kayong walang kabuluhan?</p>
  <p class="sl">
    <a id="chapter27_verse13"></a>
    <b>
      <sup>13 </sup>
    </b>Ito ang bahagi ng taong balakyot mula sa Diyos;</p>
  <p class="sz">At ang mana ng mga maniniil ay tatanggapin nila mula sa Makapangyarihan-sa-lahat.</p>
  <p class="sl">
    <a id="chapter27_verse14"></a>
    <b>
      <sup>14 </sup>
    </b>Kung ang kaniyang mga anak ay dumami, ito ay para sa tabak;</p>
  <p class="sz">At ang kaniyang mga inapo ay hindi magkakaroon ng sapat na pagkain.</p>
  <p class="sl">
    <a id="chapter27_verse15"></a>
    <b>
      <sup>15 </sup>
    </b>Ang mga nakaligtas sa kaniya ay ililibing sa panahon ng isang nakamamatay na salot,</p>
  <p class="sz">At ang kanilang sariling mga babaing balo ay hindi tatangis.</p>
  <p class="sl">
    <a id="chapter27_verse16"></a>
    <b>
      <sup>16 </sup>
    </b>Kung mag-imbak man siya ng pilak na parang alabok,</p>
  <p class="sz">At maghanda man siya ng kagayakan na para lamang luwad,</p>
  <p class="sl">
    <a id="chapter27_verse17"></a>
    <b>
      <sup>17 </sup>
    </b>Siya ay maghahanda, ngunit ang matuwid ang siyang magdadamit sa kaniyang sarili,</p>
  <p class="sz">At ang walang-sala ang siyang magkakaroon ng bahagi sa pilak.</p>
  <p class="sl">
    <a id="chapter27_verse18"></a>
    <b>
      <sup>18 </sup>
    </b>Itinayo niya ang kaniyang bahay tulad lamang ng tangà,</p>
  <p class="sz">At tulad ng kubol na ginawa ng isang bantay.</p>
  <p class="sl">
    <a id="chapter27_verse19"></a>
    <b>
      <sup>19 </sup>
    </b>Mayaman siyang hihiga, ngunit walang anumang titipunin;</p>
  <p class="sz">Idinilat niya ang kaniyang mga mata, ngunit walang anumang naroroon.</p>
  <p class="sl">
    <a id="chapter27_verse20"></a>
    <b>
      <sup>20 </sup>
    </b>Maaabutan siya ng mga biglaang kakilabutan na tulad ng tubig;</p>
  <p class="sz">Sa gabi ay tiyak na tatangayin siya ng bagyong hangin.</p>
  <p class="sl">
    <a id="chapter27_verse21"></a>
    <b>
      <sup>21 </sup>
    </b>Isang hanging silangan ang kukuha sa kaniya at siya ay mawawala,</p>
  <p class="sz">At papalisin siya nito mula sa kaniyang dako.</p>
  <p class="sl">
    <a id="chapter27_verse22"></a>
    <b>
      <sup>22 </sup>
    </b>At hahampasin siya nito at hindi ito mahahabag;<a id="page830"></a></p>
  <p class="sz">Mula sa kapangyarihan nito ay walang pagsalang tatangkain niyang tumakas.</p>
  <p class="sl">
    <a id="chapter27_verse23"></a>
    <b>
      <sup>23 </sup>
    </b>May magpapalakpak ng kaniyang mga kamay sa kaniya</p>
  <p class="sz">At sisipulan siya mula sa kaniyang dako.</p>
</div>