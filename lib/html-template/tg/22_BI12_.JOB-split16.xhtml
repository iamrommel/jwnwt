<div>
  <p class="w_biblebookname">Job</p>
  <p class="sb">
    <a id="chapter16"></a>
    <a id="chapter16_verse1"></a>
    <span class="w_ch">
      <b>16 </b>
    </span>At si Job ay sumagot at nagsabi:</p>
  <p class="sl">
    <a id="chapter16_verse2"></a>
    <b>
      <sup>2 </sup>
    </b>“Ako ay nakarinig na ng maraming bagay na tulad ng mga ito.</p>
  <p class="sz">Kayong lahat ay mapanligalig na mga mang-aaliw!</p>
  <p class="sl">
    <a id="chapter16_verse3"></a>
    <b>
      <sup>3 </sup>
    </b>May wakas ba ang mga salitang mahangin?</p>
  <p class="sz">O ano ang nakayayamot sa iyo, anupat sumasagot ka?</p>
  <p class="sl">
    <a id="chapter16_verse4"></a>
    <b>
      <sup>4 </sup>
    </b>Ako rin ay makapagsasalitang gaya ninyo.</p>
  <p class="sz">Kung ang inyong mga kaluluwa lamang sana ay nasa kinaroroonan ng aking kaluluwa,</p>
  <p class="sp">Ako ba ay magpapakahusay sa mga salita laban sa inyo,</p>
  <p class="sz">At mag-iiling ba ako ng aking ulo laban sa inyo?</p>
  <p class="sl">
    <a id="chapter16_verse5"></a>
    <b>
      <sup>5 </sup>
    </b>Palalakasin ko kayo sa pamamagitan ng mga salita ng aking bibig,</p>
  <p class="sz">At ang pang-aaliw ng aking mga labi ay pipigil—.</p>
  <p class="sl">
    <a id="chapter16_verse6"></a>
    <b>
      <sup>6 </sup>
    </b>Kung magsasalita ako, ang aking kirot ay hindi napipigilan,</p>
  <p class="sz">At kung titigil nga ako, ano ang naaalis sa akin?</p>
  <p class="sl">
    <a id="chapter16_verse7"></a>
    <b>
      <sup>7 </sup>
    </b>Kaya lamang ay pinanghimagod niya ako ngayon;</p>
  <p class="sz">Ginawa niyang kaaba-aba ang lahat ng nakikipagtipon sa akin.</p>
  <p class="sl">
    <a id="chapter16_verse8"></a>
    <b>
      <sup>8 </sup>
    </b>Sinusunggaban mo rin ako. Iyon ay naging isang saksi,</p>
  <p class="sz">Kung kaya ang aking kapayatan ay bumabangon laban sa akin. Sa aking mukha ay nagpapatotoo iyon.</p>
  <p class="sl">
    <a id="chapter16_verse9"></a>
    <b>
      <sup>9 </sup>
    </b>Niluray ako ng kaniyang galit, at nagkikimkim siya ng matinding poot laban sa akin.</p>
  <p class="sz">Pinagngangalit nga niya ang kaniyang mga ngipin laban sa akin.</p>
  <p class="sz">Pinanlilisik ng aking kalaban ang kaniyang mga mata laban sa akin.</p>
  <p class="sl">
    <a id="chapter16_verse10"></a>
    <b>
      <sup>10 </sup>
    </b>Ibinuka nilang mabuti ang kanilang bibig laban sa akin,</p>
  <p class="sz">May pandurusta nilang sinampal ang aking mga pisngi,</p>
  <p class="sz">Maramihan silang nagpipisan laban sa akin.</p>
  <p class="sl">
    <a id="chapter16_verse11"></a>
    <b>
      <sup>11 </sup>
    </b>Ibinibigay ako ng Diyos sa mga batang lalaki,</p>
  <p class="sz">At sa mga kamay ng mga balakyot ay inihahagis niya ako nang buong lakas.</p>
  <p class="sl">
    <a id="chapter16_verse12"></a>
    <b>
      <sup>12 </sup>
    </b>Ako ay naging panatag, ngunit niyugyog niya ako;</p>
  <p class="sz">At sinunggaban niya ako sa batok at dinurog ako,</p>
  <p class="sz">At inilalagay niya ako bilang kaniyang tudlaan.</p>
  <p class="sl">
    <a id="chapter16_verse13"></a>
    <b>
      <sup>13 </sup>
    </b>Pinalilibutan ako ng kaniyang mga mamamana;</p>
  <p class="sz">Binibiyak niya ang aking mga bato at hindi siya nahahabag;</p>
  <p class="sz">Ibinubuhos niya ang aking apdo sa mismong lupa.</p>
  <p class="sl">
    <a id="chapter16_verse14"></a>
    <b>
      <sup>14 </sup>
    </b>Ginigiba niya ako sa pamamagitan ng sunud-sunod na pagbutas;</p>
  <p class="sz">Dinadaluhong niya akong <a id="page816"></a>tulad ng isang makapangyarihan.</p>
  <p class="sl">
    <a id="chapter16_verse15"></a>
    <b>
      <sup>15 </sup>
    </b>Nagtahi ako ng telang-sako sa ibabaw ng aking balat,</p>
  <p class="sz">At ibinaon ko ang aking sungay sa mismong alabok.</p>
  <p class="sl">
    <a id="chapter16_verse16"></a>
    <b>
      <sup>16 </sup>
    </b>Ang aking mukha ay namula dahil sa pagtangis,</p>
  <p class="sz">At sa talukap ng aking mga mata ay may matinding karimlan,</p>
  <p class="sl">
    <a id="chapter16_verse17"></a>
    <b>
      <sup>17 </sup>
    </b>Bagaman walang karahasan sa aking mga palad,</p>
  <p class="sz">At ang aking panalangin ay dalisay.</p>
  <p class="sl">
    <a id="chapter16_verse18"></a>
    <b>
      <sup>18 </sup>
    </b>O lupa, huwag mong takpan ang aking dugo!</p>
  <p class="sz">At huwag nawang magkaroon ng dako para sa aking pagdaing!</p>
  <p class="sl">
    <a id="chapter16_verse19"></a>
    <b>
      <sup>19 </sup>
    </b>At gayundin, narito! sa langit ay may nagpapatotoo tungkol sa akin,</p>
  <p class="sz">At ang aking saksi ay nasa kaitaasan.</p>
  <p class="sl">
    <a id="chapter16_verse20"></a>
    <b>
      <sup>20 </sup>
    </b>Ang aking mga kasamahan ay mga tagapagsalita laban sa akin;</p>
  <p class="sz">Sa Diyos ay tumingin ang aking mata nang may pagpupuyat.</p>
  <p class="sl">
    <a id="chapter16_verse21"></a>
    <b>
      <sup>21 </sup>
    </b>At ang pasiya ay gagawin sa pagitan ng isang matipunong lalaki at ng Diyos,</p>
  <p class="sz">Gaya niyaong sa pagitan ng isang anak ng tao at ng kaniyang kasamahan.</p>
  <p class="sl">
    <a id="chapter16_verse22"></a>
    <b>
      <sup>22 </sup>
    </b>Sapagkat ilang taon na lamang ang darating,</p>
  <p class="sz">At yayaon ako sa landas na hindi ko babalikan.</p>
</div>