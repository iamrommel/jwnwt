<div>
  <p class="w_biblebookname">Awit</p>
  <p class="sl">
    <a id="chapter147"></a>
    <a id="chapter147_verse1"></a>
    <span class="w_ch">
      <b>147 </b>
    </span>Purihin ninyo si Jah,</p>
  <p class="sz">Sapagkat mabuti ang umawit sa ating Diyos;</p>
  <p class="sz">Sapagkat kaiga-igaya—ang papuri ay nararapat.</p>
  <p class="sl">
    <a id="chapter147_verse2"></a>
    <b>
      <sup>2 </sup>
    </b>Itinatayo ni Jehova ang Jerusalem;</p>
  <p class="sz">Ang mga pinangalat mula sa Israel ay tinitipon niya.</p>
  <p class="sl">
    <a id="chapter147_verse3"></a>
    <b>
      <sup>3 </sup>
    </b>Pinagagaling niya ang mga may pusong wasak,</p>
  <p class="sz">At tinatalian niya ang kanilang makikirot na bahagi.</p>
  <p class="sl">
    <a id="chapter147_verse4"></a>
    <b>
      <sup>4 </sup>
    </b>Tinutuos niya ang bilang ng mga bituin;</p>
  <p class="sz">Silang lahat ay tinatawag niya ayon sa kanilang mga pangalan.</p>
  <p class="sl">
    <a id="chapter147_verse5"></a>
    <b>
      <sup>5 </sup>
    </b>Ang ating Panginoon ay dakila at sagana sa kapangyarihan;</p>
  <p class="sz">Ang kaniyang unawa ay higit pa sa maisasalaysay.</p>
  <p class="sl">
    <a id="chapter147_verse6"></a>
    <b>
      <sup>6 </sup>
    </b>Pinagiginhawa ni Jehova ang maaamo;</p>
  <p class="sz">Ibinababa niya sa lupa ang mga balakyot.</p>
  <p class="sl">
    <a id="chapter147_verse7"></a>
    <b>
      <sup>7 </sup>
    </b>Tumugon kayo kay Jehova na may pasasalamat;</p>
  <p class="sz">Tumugtog kayo sa alpa para sa ating Diyos,</p>
  <p class="sl">
    <a id="chapter147_verse8"></a>
    <b>
      <sup>8 </sup>
    </b>Sa Isa na nagtatakip ng mga ulap sa langit,</p>
  <p class="sz">Sa Isa na naghahanda ng ulan para sa lupa,</p>
  <p class="sz">Sa Isa na nagpapasibol ng luntiang damo sa mga bundok.</p>
  <p class="sl">
    <a id="chapter147_verse9"></a>
    <b>
      <sup>9 </sup>
    </b>Sa mga hayop ay nagbibigay siya ng kanilang pagkain,</p>
  <p class="sz">Sa mga inakáy na uwak na laging tumatawag.</p>
  <p class="sl">
    <a id="chapter147_verse10"></a>
    <b>
      <sup>10 </sup>
    </b>Hindi siya nalulugod sa kalakasan ng kabayo,</p>
  <p class="sz">Ni nakasusumpong man siya ng kaluguran sa mga binti ng tao.</p>
  <p class="sl">
    <a id="chapter147_verse11"></a>
    <b>
      <sup>11 </sup>
    </b>Si Jehova ay nakasusumpong ng kaluguran sa mga may takot sa kaniya,</p>
  <p class="sz">Sa mga naghihintay sa kaniyang maibiging-kabaitan.</p>
  <p class="sl">
    <a id="chapter147_verse12"></a>
    <b>
      <sup>12 </sup>
    </b>Papurihan mo si Jehova, O Jerusalem.</p>
  <p class="sz">Purihin mo ang iyong Diyos, O Sion.</p>
  <p class="sl">
    <a id="chapter147_verse13"></a>
    <b>
      <sup>13 </sup>
    </b>Sapagkat tinibayan niya ang mga halang ng iyong mga pintuang-daan;</p>
  <p class="sz">Pinagpala niya ang iyong mga anak sa loob mo.</p>
  <p class="sl">
    <a id="chapter147_verse14"></a>
    <b>
      <sup>14 </sup>
    </b>Naglalagay siya ng kapayapaan sa iyong teritoryo;<a id="page1005"></a></p>
  <p class="sz">Binubusog ka niyang palagi sa taba ng trigo.</p>
  <p class="sl">
    <a id="chapter147_verse15"></a>
    <b>
      <sup>15 </sup>
    </b>Isinusugo niya ang kaniyang pananalita sa lupa;</p>
  <p class="sz">Mabilis na tumatakbo ang kaniyang salita.</p>
  <p class="sl">
    <a id="chapter147_verse16"></a>
    <b>
      <sup>16 </sup>
    </b>Nagbibigay siya ng niyebeng tulad ng lana;</p>
  <p class="sz">Nagpapangalat siya ng nagyelong hamog na tulad ng abo.</p>
  <p class="sl">
    <a id="chapter147_verse17"></a>
    <b>
      <sup>17 </sup>
    </b>Inihahagis niya ang kaniyang yelo na tulad ng maliliit na putol.</p>
  <p class="sz">Sa harap ng kaniyang lamig ay sino ang makatatayo?</p>
  <p class="sl">
    <a id="chapter147_verse18"></a>
    <b>
      <sup>18 </sup>
    </b>Isinusugo niya ang kaniyang salita at tinutunaw niya ang mga iyon.</p>
  <p class="sz">Pinahihihip niya ang kaniyang hangin;</p>
  <p class="sz">Ang tubig ay pumapatak.</p>
  <p class="sl">
    <a id="chapter147_verse19"></a>
    <b>
      <sup>19 </sup>
    </b>Sinasabi niya ang kaniyang salita sa Jacob,</p>
  <p class="sz">Ang kaniyang mga tuntunin at ang kaniyang mga hudisyal na pasiya sa Israel.</p>
  <p class="sl">
    <a id="chapter147_verse20"></a>
    <b>
      <sup>20 </sup>
    </b>Hindi niya ginawa ang gayon sa alinpamang bansa;</p>
  <p class="sz">At kung tungkol sa kaniyang mga hudisyal na pasiya, hindi nila alam ang mga iyon.</p>
  <p class="sz">Purihin ninyo si Jah!</p>
</div>