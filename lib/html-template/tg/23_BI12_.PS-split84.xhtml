<div>
  <p class="w_biblebookname">Awit</p>
  <p class="sw">Para sa tagapangasiwa ng Gitit. Ng mga anak ni Kora. Isang awitin.</p>
  <p class="sl">
    <a id="chapter84"></a>
    <a id="chapter84_verse1"></a>
    <span class="w_ch">
      <b>84 </b>
    </span>Kay ganda ng iyong maringal na tabernakulo,</p>
  <p class="sz">O Jehova ng mga hukbo!</p>
  <p class="sl">
    <a id="chapter84_verse2"></a>
    <b>
      <sup>2 </sup>
    </b>Ninanasa at minimithi rin ng aking kaluluwa ang mga looban ni Jehova.</p>
  <p class="sz">Ang aking puso at ang akin mismong laman ay humihiyaw nang may kagalakan sa Diyos na buháy.</p>
  <p class="sl">
    <a id="chapter84_verse3"></a>
    <b>
      <sup>3 </sup>
    </b>Maging ang ibon man ay nakasumpong ng bahay,</p>
  <p class="sz">At ang langay-langayan ng pugad para sa kaniyang sarili,</p>
  <p class="sp">Kung saan niya inilalagay ang kaniyang mga inakáy—</p>
  <p class="sz">Ang iyong maringal na altar, O Jehova ng mga hukbo, aking Hari at aking Diyos!</p>
  <p class="sl">
    <a id="chapter84_verse4"></a>
    <b>
      <sup>4 </sup>
    </b>Maligaya ang mga tumatahan sa iyong bahay!</p>
  <p class="sz">Palagi ka pa rin nilang pinupuri. <i>Selah.</i></p>
  <p class="sl">
    <a id="chapter84_verse5"></a>
    <b>
      <sup>5 </sup>
    </b>Maligaya ang mga tao na ang lakas ay nasa iyo,</p>
  <p class="sz">Na nasa kanilang puso ang mga lansangang-bayan.</p>
  <p class="sl">
    <a id="chapter84_verse6"></a>
    <b>
      <sup>6 </sup>
    </b>Sa pagdaraan sa mababang kapatagan ng mga palumpong na baca,</p>
  <p class="sz">Ginagawa nila itong isang bukal;</p>
  <p class="sz">Binabalutan ng tagapagturo ang kaniyang sarili ng mga pagpapala.</p>
  <p class="sl">
    <a id="page940"></a>
    <a id="chapter84_verse7"></a>
    <b>
      <sup>7 </sup>
    </b>Sila ay lalakad sa kalakasan at kalakasan;</p>
  <p class="sz">Ang bawat isa ay humaharap sa Diyos sa Sion.</p>
  <p class="sl">
    <a id="chapter84_verse8"></a>
    <b>
      <sup>8 </sup>
    </b>O Jehova na Diyos ng mga hukbo, dinggin mo ang aking panalangin;</p>
  <p class="sz">Pakinggan mo, O Diyos ni Jacob. <i>Selah.</i></p>
  <p class="sl">
    <a id="chapter84_verse9"></a>
    <b>
      <sup>9 </sup>
    </b>O aming kalasag, tingnan mo, O Diyos,</p>
  <p class="sz">At tumingin ka sa mukha ng iyong pinahiran.</p>
  <p class="sl">
    <a id="chapter84_verse10"></a>
    <b>
      <sup>10 </sup>
    </b>Sapagkat ang isang araw sa iyong mga looban ay mas mabuti kaysa sa isang libo sa ibang dako.</p>
  <p class="sz">Pinili kong tumayo sa pintuan ng bahay ng aking Diyos</p>
  <p class="sz">Sa halip na maglibot sa mga tolda ng kabalakyutan.</p>
  <p class="sl">
    <a id="chapter84_verse11"></a>
    <b>
      <sup>11 </sup>
    </b>Sapagkat ang Diyos na Jehova ay araw at kalasag;</p>
  <p class="sz">Lingap at kaluwalhatian ang ibinibigay niya.</p>
  <p class="sz">Si Jehova ay hindi magkakait ng anumang mabuti sa mga lumalakad sa kawalang-pagkukulang.</p>
  <p class="sl">
    <a id="chapter84_verse12"></a>
    <b>
      <sup>12 </sup>
    </b>O Jehova ng mga hukbo, maligaya ang tao na nagtitiwala sa iyo.</p>
</div>