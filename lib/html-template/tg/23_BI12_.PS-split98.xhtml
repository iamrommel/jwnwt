<div>
  <p class="w_biblebookname">Awit</p>
  <p class="sw">Isang awitin.</p>
  <p class="sl">
    <a id="chapter98"></a>
    <a id="chapter98_verse1"></a>
    <span class="w_ch">
      <b>98 </b>
    </span>Umawit kayo kay Jehova ng isang bagong awit,</p>
  <p class="sz">Sapagkat kamangha-mangha ang mga bagay na kaniyang ginawa.</p>
  <p class="sz">Ang kaniyang kanang kamay, maging ang kaniyang banal na bisig, ay nagtamo ng kaligtasan para sa kaniya.</p>
  <p class="sl">
    <a id="chapter98_verse2"></a>
    <b>
      <sup>2 </sup>
    </b>Ipinakilala ni Jehova ang kaniyang pagliligtas;</p>
  <p class="sz">Sa paningin ng mga bansa ay isiniwalat niya ang kaniyang katuwiran.</p>
  <p class="sl">
    <a id="chapter98_verse3"></a>
    <b>
      <sup>3 </sup>
    </b>Inalaala niya ang kaniyang maibiging-kabaitan at ang kaniyang katapatan sa sambahayan ng Israel.</p>
  <p class="sz">Nakita ng lahat ng mga dulo ng lupa ang pagliligtas ng ating Diyos.</p>
  <p class="sl">
    <a id="chapter98_verse4"></a>
    <b>
      <sup>4 </sup>
    </b>May-pagbubunyi kayong sumigaw kay Jehova, lahat kayong mga tao sa lupa.</p>
  <p class="sz">Magsaya kayo at humiyaw nang may kagalakan at umawit.</p>
  <p class="sl">
    <a id="chapter98_verse5"></a>
    <b>
      <sup>5 </sup>
    </b>Tumugtog kayo para kay Jehova sa alpa,</p>
  <p class="sz">Sa alpa at sa tinig ng awitin.</p>
  <p class="sl">
    <a id="chapter98_verse6"></a>
    <b>
      <sup>6 </sup>
    </b>Sa mga trumpeta at sa tunog ng tambuli</p>
  <p class="sz">May-pagbubunyi kayong sumigaw sa harap ng Hari, si Jehova.</p>
  <p class="sl">
    <a id="chapter98_verse7"></a>
    <b>
      <sup>7 </sup>
    </b>Umugong ang dagat at ang lahat ng naroroon,<a id="page954"></a></p>
  <p class="sz">Ang mabungang lupain at ang mga tumatahan doon.</p>
  <p class="sl">
    <a id="chapter98_verse8"></a>
    <b>
      <sup>8 </sup>
    </b>Ipalakpak ng mga ilog ang kanilang mga kamay;</p>
  <p class="sz">Sama-samang humiyaw nang may kagalakan ang mga bundok</p>
  <p class="sl">
    <a id="chapter98_verse9"></a>
    <b>
      <sup>9 </sup>
    </b>Sa harap ni Jehova, sapagkat dumarating siya upang hatulan ang lupa.</p>
  <p class="sz">Hahatulan niya sa katuwiran ang mabungang lupain</p>
  <p class="sz">At sa katapatan ang mga bayan.</p>
</div>