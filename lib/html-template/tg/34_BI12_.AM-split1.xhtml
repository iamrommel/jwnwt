<div>
  <p class="w_biblebookname">Amos</p>
  <p class="sb">
    <a id="chapter1"></a>
    <a id="chapter1_verse1"></a>
    <span class="w_ch">
      <b>1 </b>
    </span>Ang mga salita ni Amos, na nakasama ng mga tagapag-alaga ng tupa mula sa Tekoa, na nakita niya sa pangitain may kinalaman sa Israel noong mga araw ni Uzias na hari ng Juda at noong mga araw ni Jeroboam na anak ni Joas, na hari ng Israel, dalawang taon bago ang lindol. <a id="chapter1_verse2"></a><b><sup>2 </sup></b>At sinabi niya:</p>
  <p class="sb">“Si Jehova—mula sa Sion ay uungal siya, at mula sa Jerusalem ay ilalakas niya ang kaniyang tinig; at ang mga pastulan ng mga pastol ay magdadalamhati, at ang pinakataluktok ng Carmel ay matutuyo.”</p>
  <p class="sb">
    <a id="chapter1_verse3"></a>
    <b>
      <sup>3 </sup>
    </b>“Ito ang sinabi ni Jehova, ‘ “Dahil sa tatlong pagsalansang ng Damasco, at dahil sa apat, ay hindi ko iyon iuurong, dahil sa paggiik nila sa Gilead sa pamamagitan nga ng mga kasangkapang panggiik na bakal. <a id="chapter1_verse4"></a><b><sup>4 </sup></b>At magsusugo ako ng apoy sa bahay ni Hazael, at lalamunin nito ang mga tirahang tore ni Ben-hadad. <a id="chapter1_verse5"></a><b><sup>5 </sup></b>At babaliin ko ang halang ng Damasco at lilipulin ko ang tumatahan mula sa Bikat-aven, at ang may-hawak ng setro mula sa Bet-eden; at ang bayan ng Sirya ay paroroon sa Kir bilang mga tapon,” ang sabi ni Jehova.’</p>
  <p class="sb">
    <a id="chapter1_verse6"></a>
    <b>
      <sup>6 </sup>
    </b>“Ito ang sinabi ni Jehova, ‘ “Dahil sa tatlong pagsalansang ng Gaza, at dahil sa apat, ay hindi ko iyon iuurong, dahil dinala nila sa pagkatapon ang isang buong kalipunan ng mga tapon upang ibigay sa Edom. <a id="chapter1_verse7"></a><b><sup>7 </sup></b>At magsusugo ako ng apoy sa pader ng Gaza, at lalamunin nito ang kaniyang mga tirahang tore. <a id="chapter1_verse8"></a><b><sup>8 </sup></b>At lilipulin ko ang tumatahan mula sa Asdod, at ang may-hawak ng setro mula sa Askelon; at ibabaling ko ang aking kamay laban sa Ekron, at ang mga nalalabi sa mga Filisteo ay masasawi,” ang sabi ng Soberanong Panginoong Jehova.’</p>
  <p class="sb">
    <a id="chapter1_verse9"></a>
    <b>
      <sup>9 </sup>
    </b>“Ito ang sinabi ni Jehova, ‘Dahil sa tatlong pagsalansang ng Tiro, at dahil sa apat, ay hindi ko iyon iuurong, dahil ibinigay nila sa Edom ang isang buong kalipunan ng mga tapon, at sapagkat hindi nila inalaala ang tipan ng pagkakapatiran. <a id="chapter1_verse10"></a><b><sup>10 </sup></b>At magsusugo ako ng apoy sa pader ng Tiro, at lalamunin nito ang kaniyang mga tirahang tore.’</p>
  <p class="sb">
    <a id="chapter1_verse11"></a>
    <b>
      <sup>11 </sup>
    </b>“Ito ang sinabi ni Jehova, ‘Dahil sa tatlong pagsalansang ng Edom, at dahil sa apat, ay hindi ko iyon iuurong, dahil tinugis niya ng tabak ang kaniyang <a id="page1395"></a>sariling kapatid, at sapagkat sinira niya ang kaniyang pagiging maawain, at ang kaniyang galit ay patuloy na nanlalapa magpakailanman; at ang kaniyang poot—pinanatili niya ito nang walang hanggan. <a id="chapter1_verse12"></a><b><sup>12 </sup></b>At magsusugo ako ng apoy sa Teman, at lalamunin nito ang mga tirahang tore ng Bozra.’</p>
  <p class="sb">
    <a id="chapter1_verse13"></a>
    <b>
      <sup>13 </sup>
    </b>“Ito ang sinabi ni Jehova, ‘ “Dahil sa tatlong pagsalansang ng mga anak ni Ammon, at dahil sa apat, ay hindi ko iyon iuurong, dahil nilaslas nila ang mga babaing nagdadalang-tao sa Gilead, sa layuning palawakin ang kanilang sariling teritoryo. <a id="chapter1_verse14"></a><b><sup>14 </sup></b>At sisilaban ko sa apoy ang pader ng Raba, at lalamunin nito ang kaniyang mga tirahang tore, na may babalang hudyat sa araw ng pagbabaka, na may unos sa araw ng bagyong hangin. <a id="chapter1_verse15"></a><b><sup>15 </sup></b>At ang kanilang hari ay yayaon sa pagkatapon, siya at ang kaniyang mga prinsipe na magkakasama,” ang sabi ni Jehova.’</p>
</div>