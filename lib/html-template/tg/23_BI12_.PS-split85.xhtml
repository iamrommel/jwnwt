<div>
  <p class="w_biblebookname">Awit</p>
  <p class="sw">Para sa tagapangasiwa. Ng mga anak ni Kora. Isang awitin.</p>
  <p class="sl">
    <a id="chapter85"></a>
    <a id="chapter85_verse1"></a>
    <span class="w_ch">
      <b>85 </b>
    </span>Ikaw ay nalugod, O Jehova, sa iyong lupain;</p>
  <p class="sz">Ibinalik mo ang mga kinuhang bihag mula sa Jacob.</p>
  <p class="sl">
    <a id="chapter85_verse2"></a>
    <b>
      <sup>2 </sup>
    </b>Pinagpaumanhinan mo ang kamalian ng iyong bayan;</p>
  <p class="sz">Tinakpan mo ang lahat ng kanilang kasalanan. <i>Selah.</i></p>
  <p class="sl">
    <a id="chapter85_verse3"></a>
    <b>
      <sup>3 </sup>
    </b>Sinupil mo ang buo mong poot;</p>
  <p class="sz">Tinalikuran mo ang init ng iyong galit.</p>
  <p class="sl">
    <a id="chapter85_verse4"></a>
    <b>
      <sup>4 </sup>
    </b>Tipunin mo kaming muli, O Diyos ng aming kaligtasan,</p>
  <p class="sz">At itigil mo ang iyong pagkayamot sa amin.</p>
  <p class="sl">
    <a id="chapter85_verse5"></a>
    <b>
      <sup>5 </sup>
    </b>Magagalit ka ba sa amin hanggang sa panahong walang takda?</p>
  <p class="sz">Ipagpapatuloy mo ba ang iyong galit hanggang sa sali’t salinlahi?</p>
  <p class="sl">
    <a id="chapter85_verse6"></a>
    <b>
      <sup>6 </sup>
    </b>Hindi mo ba kami muling bibigyang-sigla,</p>
  <p class="sz">Upang ang iyong bayan ay magsaya sa iyo?</p>
  <p class="sl">
    <a id="chapter85_verse7"></a>
    <b>
      <sup>7 </sup>
    </b>Ipakita mo sa amin, O Jehova, ang iyong maibiging-kabaitan,</p>
  <p class="sz">At ang iyong pagliligtas ay ibigay mo nawa sa amin.</p>
  <p class="sl">
    <a id="chapter85_verse8"></a>
    <b>
      <sup>8 </sup>
    </b>Pakikinggan ko ang sasalitain ng tunay na Diyos na si Jehova,</p>
  <p class="sz">Sapagkat magsasalita siya ng kapayapaan sa kaniyang bayan at sa kaniyang mga matapat,</p>
  <p class="sz">Ngunit huwag nawa silang bumalik sa pagtitiwala sa sarili.</p>
  <p class="sl">
    <a id="chapter85_verse9"></a>
    <b>
      <sup>9 </sup>
    </b>Tiyak na ang kaniyang pagliligtas ay malapit sa mga may takot sa kaniya,</p>
  <p class="sz">Upang ang kaluwalhatian ay tumahan sa ating lupain.</p>
  <p class="sl">
    <a id="chapter85_verse10"></a>
    <b>
      <sup>10 </sup>
    </b>Kung tungkol sa maibiging-kabaitan at katapatan, sila ay nagsalubong;</p>
  <p class="sz">Ang katuwiran at ang kapayapaan—sila ay naghalikan.</p>
  <p class="sl">
    <a id="chapter85_verse11"></a>
    <b>
      <sup>11 </sup>
    </b>Ang katapatan ay sisibol mula sa mismong lupa,</p>
  <p class="sz">At ang katuwiran ay dudungaw mula sa mismong langit.</p>
  <p class="sl">
    <a id="page941"></a>
    <a id="chapter85_verse12"></a>
    <b>
      <sup>12 </sup>
    </b>Gayundin, si Jehova, sa ganang kaniya, ay magbibigay ng mabuti,</p>
  <p class="sz">At ang ating sariling lupain ay magbibigay ng ani nito.</p>
  <p class="sl">
    <a id="chapter85_verse13"></a>
    <b>
      <sup>13 </sup>
    </b>Sa harap niya ay lalakad ang katuwiran,</p>
  <p class="sz">At gagawa ito ng daan sa pamamagitan ng kaniyang mga hakbang.</p>
</div>