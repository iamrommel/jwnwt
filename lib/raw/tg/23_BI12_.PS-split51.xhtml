<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tl">
<head>
<meta http-equiv="Content-Type" content="application/xhtml+xml; charset=utf-8" />
<title>Awit 51</title>
<link rel="stylesheet" href="css/bi12.css" type="text/css" />
</head>
<body>
<p class="w_biblebookname">Awit</p><p class="sw">Sa tagapangasiwa. Awitin ni David. Nang pumaroon sa kaniya si Natan na propeta pagkatapos niyang sipingan si Bat-sheba.</p>
<p class="sl"><a id="chapter51"></a><a id="chapter51_verse1"></a><span class="w_ch"><b>51 </b></span>Pagpakitaan mo ako ng lingap, O Diyos, ayon sa iyong maibiging-kabaitan.<a id="page904"></a></p>
<p class="sz">Ayon sa kasaganaan ng iyong kaawaan ay pawiin mo ang aking mga pagsalansang.</p>
<p class="sl"><a id="chapter51_verse2"></a> <b><sup>2 </sup></b>Lubusan mo akong hugasan mula sa aking kamalian,</p>
<p class="sz">At linisin mo ako mula sa aking kasalanan.</p>
<p class="sl"><a id="chapter51_verse3"></a> <b><sup>3 </sup></b>Sapagkat alam ko ang aking mga pagsalansang,</p>
<p class="sz">At ang aking kasalanan ay laging nasa harap ko.</p>
<p class="sl"><a id="chapter51_verse4"></a> <b><sup>4 </sup></b>Laban sa iyo, sa iyo lamang, ako ay nagkasala,</p>
<p class="sz">At ang masama sa iyong paningin ay nagawa ko,</p>
<p class="sp">Upang mapatunayan kang matuwid kapag nagsasalita ka,</p>
<p class="sz">Nang sa gayon ay mapatunayan kang malinis kapag humahatol ka.</p>
<p class="sl"><a id="chapter51_verse5"></a> <b><sup>5 </sup></b>Narito! Sa kamalian ay iniluwal ako na may mga kirot ng panganganak,</p>
<p class="sz">At sa kasalanan ay ipinaglihi ako ng aking ina.</p>
<p class="sl"><a id="chapter51_verse6"></a> <b><sup>6 </sup></b>Narito! Ikaw ay nalulugod sa pagkamatapat sa mga panloob na bahagi;</p>
<p class="sz">At sa lihim na pagkatao ay ipaalam mo nawa sa akin ang tunay na karunungan.</p>
<p class="sl"><a id="chapter51_verse7"></a> <b><sup>7 </sup></b>Dalisayin mo nawa ako mula sa kasalanan sa pamamagitan ng isopo, upang ako ay maging malinis;</p>
<p class="sz">Hugasan mo nawa ako, upang ako ay maging mas maputi pa sa niyebe.</p>
<p class="sl"><a id="chapter51_verse8"></a> <b><sup>8 </sup></b>Iparinig mo nawa sa akin ang pagbubunyi at pagsasaya,</p>
<p class="sz">Upang ang mga butong dinurog mo ay magalak.</p>
<p class="sl"><a id="chapter51_verse9"></a> <b><sup>9 </sup></b>Ikubli mo ang iyong mukha mula sa aking mga kasalanan,</p>
<p class="sz">At pawiin mo ang lahat ng aking kamalian.</p>
<p class="sl"><a id="chapter51_verse10"></a><b><sup>10 </sup></b>Likhain mo sa akin ang isang dalisay na puso, O Diyos,</p>
<p class="sz">At maglagay ka sa loob ko ng isang bagong espiritu, yaong matatag.</p>
<p class="sl"><a id="chapter51_verse11"></a><b><sup>11 </sup></b>Huwag mo akong itaboy mula sa iyong harapan;</p>
<p class="sz">At ang iyong banal na espiritu ay huwag mo sanang alisin sa akin.</p>
<p class="sl"><a id="chapter51_verse12"></a><b><sup>12 </sup></b>Isauli mo sa akin ang pagbubunyi sa iyong pagliligtas,</p>
<p class="sz">At alalayan mo nawa ako ng isang nagkukusang espiritu.</p>
<p class="sl"><a id="chapter51_verse13"></a><b><sup>13 </sup></b>Ituturo ko sa mga mananalansang ang iyong mga daan,</p>
<p class="sz">Upang ang mga makasalanan ay agad na manumbalik sa iyo.</p>
<p class="sl"><a id="chapter51_verse14"></a><b><sup>14 </sup></b>Iligtas mo ako mula sa pagkakasala sa dugo, O Diyos na Diyos ng aking kaligtasan,</p>
<p class="sz">Upang ang aking dila ay may kagalakang makapagpahayag ng tungkol sa iyong katuwiran.</p>
<p class="sl"><a id="chapter51_verse15"></a><b><sup>15 </sup></b>O Jehova, ibuka mo nawa ang mga labi kong ito,</p>
<p class="sz">Upang ang aking bibig ay makapagpahayag ng iyong kapurihan.</p>
<p class="sl"><a id="chapter51_verse16"></a><b><sup>16 </sup></b>Sapagkat hindi ka nalulugod sa hainâ€”kung gayon ay ibinigay ko sana;</p>
<p class="sz">Hindi ka nasisiyahan sa buong handog na sinusunog.</p>
<p class="sl"><a id="chapter51_verse17"></a><b><sup>17 </sup></b>Ang mga hain sa Diyos ay isang wasak na espiritu;</p>
<p class="sz">Ang pusong wasak at durog, <a id="page905"></a>O Diyos, ay hindi mo hahamakin.</p>
<p class="sl"><a id="chapter51_verse18"></a><b><sup>18 </sup></b>Sa iyong kabutihang-loob ay gawan mo ng mabuti ang Sion;</p>
<p class="sz">Itayo mo nawa ang mga pader ng Jerusalem.</p>
<p class="sl"><a id="chapter51_verse19"></a><b><sup>19 </sup></b>Kung magkagayon ay malulugod ka sa mga hain ng katuwiran,</p>
<p class="sz">Sa haing sinusunog at sa buong handog;</p>
<p class="sz">Kung magkagayon ay mga toro ang ihahandog sa iyong sariling altar.</p>
</body>
</html>
