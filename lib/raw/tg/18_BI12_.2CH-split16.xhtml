<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tl">
<head>
<meta http-equiv="Content-Type" content="application/xhtml+xml; charset=utf-8" />
<title>2 Cronica 16</title>
<link rel="stylesheet" href="css/bi12.css" type="text/css" />
</head>
<body>
<p class="w_biblebookname">2 Cronica</p><p class="sb"><a id="chapter16"></a><a id="chapter16_verse1"></a><span class="w_ch"><b>16 </b></span>Noong ikatatlumpu’t anim na taon ng paghahari ni Asa, si Baasa na hari ng Israel ay umahon laban sa Juda at pinasimulang itayo ang Rama, upang huwag pahintulutan ang sinuman na lumabas o pumaroon kay Asa na hari ng Juda. <a id="chapter16_verse2"></a><b><sup>2 </sup></b>At si Asa ay naglabas ng pilak at ginto mula sa kabang-yaman ng bahay ni Jehova at ng bahay ng hari at nagsugo kay Ben-hadad na hari ng Sirya, na tumatahan sa Damasco, na nagsasabi: <a id="chapter16_verse3"></a><b><sup>3 </sup></b>“May isang tipan sa pagitan natin at sa pagitan ng aking ama at ng iyong ama. Narito, pinadadalhan kita ng pilak at ginto. Humayo ka, sirain mo ang iyong pakikipagtipan kay Baasa na hari ng Israel, upang umurong siya mula sa akin.”</p>
<p class="sb"><a id="chapter16_verse4"></a><b><sup>4 </sup></b>Kaya si Ben-hadad ay nakinig kay Haring Asa at isinugo ang mga pinuno ng kaniyang mga hukbong militar laban sa mga lunsod ng Israel, kung kaya sinaktan nila ang Ijon at ang Dan at ang Abel-maim at ang lahat ng imbakang dako ng mga lunsod ng Neptali. <a id="chapter16_verse5"></a><b><sup>5 </sup></b>At nangyari nang marinig ito ni Baasa, kaagad niyang itinigil ang pagtatayo ng Rama at inihinto ang kaniyang gawain. <a id="chapter16_verse6"></a><b><sup>6 </sup></b>Kung tungkol kay Asa na hari, kinuha niya ang buong Juda, at dinala nila ang mga bato ng Rama at ang mga tabla nito na ipinantayo ni Baasa, at pinasimulan niyang itayo sa pamamagitan ng mga ito ang Geba at ang Mizpa.</p>
<p class="sb"><a id="chapter16_verse7"></a><b><sup>7 </sup></b>At nang panahong iyon si Hanani na tagakita ay pumaroon kay Asa na hari ng Juda at pagkatapos ay nagsabi sa kaniya: “Sapagkat ikaw ay sumandig sa hari ng Sirya at hindi sumandig kay Jehova na iyong Diyos, sa dahilang iyan ang hukbong militar ng hari ng Sirya ay nakatakas mula sa iyong kamay. <a id="chapter16_verse8"></a><b><sup>8 </sup></b>Hindi ba ang mga Etiope at ang mga taga-Libya ay isang <a id="page706"></a>napakalaking hukbong militar sa karamihan, sa mga karo at sa mga mangangabayo; at dahil sa pagsandig mo kay Jehova ay hindi ba niya sila ibinigay sa iyong kamay? <a id="chapter16_verse9"></a><b><sup>9 </sup></b>Sapagkat, kung tungkol kay Jehova, ang kaniyang mga mata ay lumilibot sa buong lupa upang ipakita ang kaniyang lakas alang-alang sa mga may pusong sakdal sa kaniya. Ikaw ay kumilos nang may kamangmangan may kaugnayan dito, sapagkat mula ngayon ay magkakaroon ng mga digmaan laban sa iyo.”</p>
<p class="sb"><a id="chapter16_verse10"></a><b><sup>10 </sup></b>Gayunman, si Asa ay nagalit sa tagakita at inilagay siya sa bahay ng mga pangawan, sapagkat nagngalit siya sa kaniya dahil dito. At pinasimulang siilin ni Asa ang iba pa sa bayan nang panahon ding iyon. <a id="chapter16_verse11"></a><b><sup>11 </sup></b>At, narito! ang mga pangyayari kay Asa, ang una at ang huli, doon nakasulat ang mga iyon sa Aklat ng mga Hari ng Juda at ng Israel.</p>
<p class="sb"><a id="chapter16_verse12"></a><b><sup>12 </sup></b>At si Asa noong ikatatlumpu’t siyam na taon ng kaniyang paghahari ay nagkaroon ng sakit sa kaniyang mga paa hanggang sa siya ay magkasakit nang malubha; at maging sa kaniyang pagkakasakit ay hindi niya hinanap si Jehova kundi ang mga tagapagpagaling. <a id="chapter16_verse13"></a><b><sup>13 </sup></b>Sa wakas si Asa ay humigang kasama ng kaniyang mga ninuno at namatay noong ikaapatnapu’t isang taon ng kaniyang paghahari. <a id="chapter16_verse14"></a><b><sup>14 </sup></b>Kaya inilibing nila siya sa kaniyang maringal na libingang dako na kaniyang dinukal para sa kaniyang sarili sa Lunsod ni David; at inihiga nila siya sa higaan na pinunô ng langis ng balsamo at ng iba’t ibang uri ng ungguento na pinaghalu-halo sa isang ungguento na natatangi ang pagkakagawa. Karagdagan pa, gumawa sila ng isang pagkalaki-laking panlibing na pagsunog para sa kaniya.</p>
</body>
</html>
