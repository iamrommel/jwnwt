<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tl">
<head>
<meta http-equiv="Content-Type" content="application/xhtml+xml; charset=utf-8" />
<title>Job 31</title>
<link rel="stylesheet" href="css/bi12.css" type="text/css" />
</head>
<body>
<p class="w_biblebookname">Job</p><p class="sl"><a id="chapter31"></a><a id="chapter31_verse1"></a><span class="w_ch"><b>31 </b></span>“Nakipagtipan ako sa aking mga mata.</p>
<p class="sz">Kaya paano ako makapagbibigay-pansin sa isang dalaga?</p>
<p class="sl"><a id="chapter31_verse2"></a> <b><sup>2 </sup></b>At anong takdang bahagi ang mula sa Diyos sa itaas,</p>
<p class="sz">O mana mula sa Makapangyarihan-sa-lahat mula sa kaitaasan?</p>
<p class="sl"><a id="chapter31_verse3"></a> <b><sup>3 </sup></b>Wala bang kasakunaan para sa manggagawa ng kamalian,</p>
<p class="sz">At kasawian para sa mga nagsasagawa ng bagay na nakasasakit?</p>
<p class="sl"><a id="chapter31_verse4"></a> <b><sup>4 </sup></b>Hindi ba niya nakikita ang aking mga lakad</p>
<p class="sz">At binibilang maging ang lahat ng mga hakbang ko?</p>
<p class="sl"><a id="chapter31_verse5"></a> <b><sup>5 </sup></b>Kung lumakad akong kasama ng mga taong bulaan,</p>
<p class="sz">At ang aking paa ay nagmamadali patungo sa panlilinlang,<a id="page835"></a></p>
<p class="sl"><a id="chapter31_verse6"></a> <b><sup>6 </sup></b>Titimbangin niya ako sa hustong timbangan</p>
<p class="sz">At malalaman ng Diyos ang aking katapatan.</p>
<p class="sl"><a id="chapter31_verse7"></a> <b><sup>7 </sup></b>Kung ang aking hakbang ay lumihis sa daan,</p>
<p class="sz">O kung ang aking puso ay lumakad ayon lamang sa aking mga mata,</p>
<p class="sz">O kung may anumang depektong dumikit sa aking mga palad,</p>
<p class="sl"><a id="chapter31_verse8"></a> <b><sup>8 </sup></b>Paghasikin ako ng binhi at iba ang pakainin,</p>
<p class="sz">At mabunot ang aking sariling mga inapo.</p>
<p class="sl"><a id="chapter31_verse9"></a> <b><sup>9 </sup></b>Kung ang aking puso ay naakit sa isang babae,</p>
<p class="sz">At lagi akong nag-aabang sa mismong pasukang-daan ng aking kasamahan,</p>
<p class="sl"><a id="chapter31_verse10"></a><b><sup>10 </sup></b>Ipaggiling ng aking asawa ang ibang lalaki,</p>
<p class="sz">At sa ibabaw niya ay paluhurin ang ibang mga lalaki.</p>
<p class="sl"><a id="chapter31_verse11"></a><b><sup>11 </sup></b>Sapagkat iyon ay mahalay na paggawi,</p>
<p class="sz">At iyon ay kamalian na dapat asikasuhin ng mga hukom.</p>
<p class="sl"><a id="chapter31_verse12"></a><b><sup>12 </sup></b>Sapagkat iyon ay isang apoy na lalamon hanggang sa pagkapuksa,</p>
<p class="sz">At sa gitna ng lahat ng aking ani ay mag-uugat iyon.</p>
<p class="sl"><a id="chapter31_verse13"></a><b><sup>13 </sup></b>Kung pinagkaitan ko noon ng katarungan ang aking aliping lalaki</p>
<p class="sz">O ang aking aliping babae sa kanilang usapin sa batas laban sa akin,</p>
<p class="sl"><a id="chapter31_verse14"></a><b><sup>14 </sup></b>Kung magkagayon ay ano ang magagawa ko kapag ang Diyos ay bumabangon?</p>
<p class="sz">At kapag humihingi siya ng pagsusulit, ano ang maisasagot ko sa kaniya?</p>
<p class="sl"><a id="chapter31_verse15"></a><b><sup>15 </sup></b>Hindi ba ang Isa na lumikha sa akin sa tiyan ang lumikha sa kaniya,</p>
<p class="sz">At hindi ba Isa lamang ang naghanda sa amin sa bahay-bata?</p>
<p class="sl"><a id="chapter31_verse16"></a><b><sup>16 </sup></b>Kung ipinagkakait ko noon sa mga maralita ang kanilang kinalulugdan,</p>
<p class="sz">At ang mga mata ng babaing balo ay pinalalabo ko,</p>
<p class="sl"><a id="chapter31_verse17"></a><b><sup>17 </sup></b>At mag-isa kong kinakain noon ang aking subo ng pagkain,</p>
<p class="sz">Habang ang batang lalaking walang ama ay hindi kumakain mula roon</p>
<p class="sl"><a id="chapter31_verse18"></a><b><sup>18 </sup></b>(Sapagkat mula nang aking kabataan ay lumaki siyang kasama ko na waring may ama,</p>
<p class="sz">At mula sa tiyan ng aking ina ay patuloy ko siyang pinapatnubayan);</p>
<p class="sl"><a id="chapter31_verse19"></a><b><sup>19 </sup></b>Kung nakakakita ako noon ng mamamatay na dahil sa kawalan ng kasuutan,</p>
<p class="sz">O na ang dukha ay walang pantakip;</p>
<p class="sl"><a id="chapter31_verse20"></a><b><sup>20 </sup></b>Kung hindi ako pinagpala ng kaniyang mga balakang,</p>
<p class="sz">Ni sa ginupit na balahibo man ng aking mga batang barakong tupa ay nakapagpapainit siya;</p>
<p class="sl"><a id="chapter31_verse21"></a><b><sup>21 </sup></b>Kung ikinaway ko ang aking kamay laban sa batang lalaking walang ama,</p>
<p class="sz">Kapag nakikita kong kailangan ang aking tulong sa pintuang-daan,</p>
<p class="sl"><a id="chapter31_verse22"></a><b><sup>22 </sup></b>Malaglag na sana ang aking paypay mula sa balikat nito,</p>
<p class="sz">At mabali na sana ang aking bisig mula sa buto nito sa itaas.</p>
<p class="sl"><a id="chapter31_verse23"></a><b><sup>23 </sup></b>Sapagkat ang kasakunaan na mula sa Diyos ay isang panghihilakbot sa akin,<a id="page836"></a></p>
<p class="sz">At laban sa kaniyang dangal ay hindi ako makatatagal.</p>
<p class="sl"><a id="chapter31_verse24"></a><b><sup>24 </sup></b>Kung itinuturing ko ang ginto bilang aking pag-asa,</p>
<p class="sz">O sa ginto ay sinasabi ko, ‘Ikaw ang aking tiwala!’</p>
<p class="sl"><a id="chapter31_verse25"></a><b><sup>25 </sup></b>Kung nagsasaya ako noon dahil ang aking ari-arian ay marami,</p>
<p class="sz">At dahil ang aking kamay ay nakasumpong ng maraming bagay;</p>
<p class="sl"><a id="chapter31_verse26"></a><b><sup>26 </sup></b>Kung tinitingnan ko noon ang liwanag kapag ito ay sumisinag,</p>
<p class="sz">O ang maringal na buwan habang lumalakad,</p>
<p class="sl"><a id="chapter31_verse27"></a><b><sup>27 </sup></b>At ang aking puso ay nagsimulang maakit sa lihim</p>
<p class="sz">At ang aking kamay ay humalik sa aking bibig,</p>
<p class="sl"><a id="chapter31_verse28"></a><b><sup>28 </sup></b>Iyon din ay kamalian na dapat asikasuhin ng mga hukom,</p>
<p class="sz">Sapagkat para ko na ring ikinaila ang tunay na Diyos sa itaas.</p>
<p class="sl"><a id="chapter31_verse29"></a><b><sup>29 </sup></b>Kung nagsasaya ako noon sa pagkalipol niyaong masidhing napopoot sa akin,</p>
<p class="sz">O natuwa ako dahil nasumpungan siya ng kasamaan—</p>
<p class="sl"><a id="chapter31_verse30"></a><b><sup>30 </sup></b>At hindi ko pinahintulutang magkasala ang aking ngalangala</p>
<p class="sz">Sa paghiling ng isang sumpa laban sa kaniyang kaluluwa.</p>
<p class="sl"><a id="chapter31_verse31"></a><b><sup>31 </sup></b>Kung ang mga tao sa aking tolda ay hindi nagsabi,</p>
<p class="sz">‘Sino ang makapaghaharap ng isa na hindi nabusog sa kaniyang pagkain?’—</p>
<p class="sl"><a id="chapter31_verse32"></a><b><sup>32 </sup></b>Sa labas ay walang naninirahang dayuhan ang nagpapalipas ng gabi;</p>
<p class="sz">Ang aking mga pinto ay pinanatili kong bukás sa landas.</p>
<p class="sl"><a id="chapter31_verse33"></a><b><sup>33 </sup></b>Kung tulad ng makalupang tao ay tinakpan ko ang aking mga pagsalansang</p>
<p class="sz">Sa pamamagitan ng pagtatago ng aking kamalian sa bulsa ng aking damit—</p>
<p class="sl"><a id="chapter31_verse34"></a><b><sup>34 </sup></b>Sapagkat magigitla ako sa malaking pulutong,</p>
<p class="sz">O mangingilabot ako sa panghahamak ng mga pamilya</p>
<p class="sz">At ako ay mananahimik, hindi ako lalabas sa pasukan.</p>
<p class="sl"><a id="chapter31_verse35"></a><b><sup>35 </sup></b>O kung sana ay may nakikinig sa akin,</p>
<p class="sz">Na ayon sa aking lagda ay sasagutin ako ng Makapangyarihan-sa-lahat!</p>
<p class="sz">O kung sumulat sana ng isang dokumento ang taong kalaban ko sa usapin sa batas!</p>
<p class="sl"><a id="chapter31_verse36"></a><b><sup>36 </sup></b>Tiyak na sa aking balikat ay papasanin ko iyon;</p>
<p class="sz">Ibibigkis ko iyon sa akin tulad ng isang maringal na korona.</p>
<p class="sl"><a id="chapter31_verse37"></a><b><sup>37 </sup></b>Ang bilang ng aking mga hakbang ay sasabihin ko sa kaniya;</p>
<p class="sz">Tulad ng isang lider ay lalapitan ko siya.</p>
<p class="sl"><a id="chapter31_verse38"></a><b><sup>38 </sup></b>Kung laban sa akin ay hihingi ng saklolo ang aking sariling lupa,</p>
<p class="sz">At magkakasamang tatangis ang mga tudling nito;</p>
<p class="sl"><a id="chapter31_verse39"></a><b><sup>39 </sup></b>Kung ang mga bunga nito ay kinain ko nang walang salapi,</p>
<p class="sz">At ang kaluluwa ng mga may-ari nito ay pinahingal ko,</p>
<p class="sl"><a id="chapter31_verse40"></a><b><sup>40 </sup></b>Sa halip na trigo ay bayaang tumubo ang matinik na panirang-damo,<a id="page837"></a></p>
<p class="sz">At sa halip na sebada ay mababahong panirang-damo.”</p>
<p class="sb">Ang mga salita ni Job ay natapos na.</p>
</body>
</html>
