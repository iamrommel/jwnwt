<div>
  <p class="w_biblebookname">Awit</p>
  <p class="sl">
    <a id="chapter91"></a>
    <a id="chapter91_verse1"></a>
    <span class="w_ch">
      <b>91 </b>
    </span>Ang sinumang tumatahan sa lihim na dako ng Kataas-taasan</p>
  <p class="sz">Ay makasusumpong ng kaniyang matutuluyan sa pinakalilim ng Makapangyarihan-sa-lahat.</p>
  <p class="sl">
    <a id="chapter91_verse2"></a>
    <b>
      <sup>2 </sup>
    </b>Sasabihin ko kay Jehova: “Ikaw ang aking kanlungan at aking moog,</p>
  <p class="sz">Ang aking Diyos, na pagtitiwalaan ko.”</p>
  <p class="sl">
    <a id="chapter91_verse3"></a>
    <b>
      <sup>3 </sup>
    </b>Sapagkat siya ang magliligtas sa iyo mula sa bitag ng manghuhuli ng ibon,<a id="page948"></a></p>
  <p class="sz">Mula sa salot na nagdudulot ng mga kapighatian.</p>
  <p class="sl">
    <a id="chapter91_verse4"></a>
    <b>
      <sup>4 </sup>
    </b>Sa pamamagitan ng kaniyang mga bagwis ay haharangan niya ang lalapit sa iyo,</p>
  <p class="sz">At sa ilalim ng kaniyang mga pakpak ay manganganlong ka.</p>
  <p class="sz">Ang kaniyang katapatan ay magiging isang malaking kalasag at balwarte.</p>
  <p class="sl">
    <a id="chapter91_verse5"></a>
    <b>
      <sup>5 </sup>
    </b>Hindi ka matatakot sa anumang bagay na nakapanghihilakbot sa gabi,</p>
  <p class="sz">Ni sa palaso na lumilipad sa araw,</p>
  <p class="sl">
    <a id="chapter91_verse6"></a>
    <b>
      <sup>6 </sup>
    </b>Ni sa salot na lumalakad sa karimlan,</p>
  <p class="sz">Ni sa pagkapuksa na nananamsam sa katanghaliang tapat.</p>
  <p class="sl">
    <a id="chapter91_verse7"></a>
    <b>
      <sup>7 </sup>
    </b>Isang libo ang mabubuwal sa iyo mismong tabi</p>
  <p class="sz">At sampung libo sa iyong kanan;</p>
  <p class="sz">Sa iyo ay hindi iyon lalapit.</p>
  <p class="sl">
    <a id="chapter91_verse8"></a>
    <b>
      <sup>8 </sup>
    </b>Titingnan mo lamang ng iyong mga mata</p>
  <p class="sz">At makikita mo ang kagantihan sa mga balakyot.</p>
  <p class="sl">
    <a id="chapter91_verse9"></a>
    <b>
      <sup>9 </sup>
    </b>Sapagkat sinabi mo: “Si Jehova ang aking kanlungan,”</p>
  <p class="sz">Ginawa mong iyong tahanan ang mismong Kataas-taasan;</p>
  <p class="sp">
    <a id="chapter91_verse10"></a>
    <b>
      <sup>10 </sup>
    </b>Walang kapahamakang mangyayari sa iyo,</p>
  <p class="sz">At ni isa mang salot ay hindi lalapit sa iyong tolda.</p>
  <p class="sl">
    <a id="chapter91_verse11"></a>
    <b>
      <sup>11 </sup>
    </b>Sapagkat magbibigay siya ng utos sa kaniyang sariling mga anghel may kinalaman sa iyo,</p>
  <p class="sz">Upang bantayan ka sa lahat ng iyong mga lakad.</p>
  <p class="sl">
    <a id="chapter91_verse12"></a>
    <b>
      <sup>12 </sup>
    </b>Bubuhatin ka nila sa kanilang mga kamay,</p>
  <p class="sz">Upang hindi mo maihampas ang iyong paa sa anumang bato.</p>
  <p class="sl">
    <a id="chapter91_verse13"></a>
    <b>
      <sup>13 </sup>
    </b>Ang batang leon at ang kobra ay tatapakan mo;</p>
  <p class="sz">Yuyurakan mo ang may-kilíng na batang leon at ang malaking ahas.</p>
  <p class="sl">
    <a id="chapter91_verse14"></a>
    <b>
      <sup>14 </sup>
    </b>Dahil iniukol niya sa akin ang kaniyang pagmamahal,</p>
  <p class="sz">Paglalaanan ko rin siya ng pagtakas.</p>
  <p class="sz">Ipagsasanggalang ko siya sapagkat nalaman niya ang aking pangalan.</p>
  <p class="sl">
    <a id="chapter91_verse15"></a>
    <b>
      <sup>15 </sup>
    </b>Tatawag siya sa akin, at sasagutin ko siya.</p>
  <p class="sz">Ako ay sasakaniya sa kabagabagan.</p>
  <p class="sz">Ililigtas ko siya at luluwalhatiin siya.</p>
  <p class="sl">
    <a id="chapter91_verse16"></a>
    <b>
      <sup>16 </sup>
    </b>Bubusugin ko siya ng kahabaan ng mga araw,</p>
  <p class="sz">At ipakikita ko sa kaniya ang aking pagliligtas.</p>
</div>