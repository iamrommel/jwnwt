<div>
  <p class="w_biblebookname">Awit</p>
  <p class="sw">Sa tagapangasiwa. Ni David, isang awitin.</p>
  <p class="sl">
    <a id="chapter40"></a>
    <a id="chapter40_verse1"></a>
    <span class="w_ch">
      <b>40 </b>
    </span>May-pananabik akong umasa kay Jehova,</p>
  <p class="sz">Kung kaya ikiniling niya sa akin ang kaniyang pandinig at dininig ang aking paghingi ng tulong.</p>
  <p class="sl">
    <a id="chapter40_verse2"></a>
    <b>
      <sup>2 </sup>
    </b>Iniahon din niya ako mula sa umuugong na hukay,</p>
  <p class="sz">Mula sa lusak ng burak.</p>
  <p class="sp">Pagkatapos ay itinuntong <a id="page893"></a>niya ang aking mga paa sa isang malaking bato;</p>
  <p class="sz">Itinatag niya nang matibay ang aking mga hakbang.</p>
  <p class="sl">
    <a id="chapter40_verse3"></a>
    <b>
      <sup>3 </sup>
    </b>Isa pa, naglagay siya sa aking bibig ng isang bagong awit,</p>
  <p class="sz">Papuri sa ating Diyos.</p>
  <p class="sp">Marami ang makakakita niyaon at matatakot,</p>
  <p class="sz">At magtitiwala sila kay Jehova.</p>
  <p class="sl">
    <a id="chapter40_verse4"></a>
    <b>
      <sup>4 </sup>
    </b>Maligaya ang matipunong lalaki na ginagawang kaniyang tiwala si Jehova</p>
  <p class="sz">At hindi nagbaling ng kaniyang mukha sa mga taong sumasalansang,</p>
  <p class="sz">Ni sa mga nahuhulog sa mga kasinungalingan.</p>
  <p class="sl">
    <a id="chapter40_verse5"></a>
    <b>
      <sup>5 </sup>
    </b>Maraming bagay ang iyong ginawa,</p>
  <p class="sz">O Jehova na aking Diyos, maging ang iyong mga kamangha-manghang gawa at ang iyong mga kaisipan sa amin;</p>
  <p class="sz">Walang sinumang maihahambing sa iyo.</p>
  <p class="sp">Naisin ko mang saysayin at salitain ang tungkol sa mga iyon,</p>
  <p class="sz">Ang mga iyon ay mas marami kaysa sa kaya kong isalaysay.</p>
  <p class="sl">
    <a id="chapter40_verse6"></a>
    <b>
      <sup>6 </sup>
    </b>Ang hain at handog ay hindi mo kinalugdan;</p>
  <p class="sz">Ang mga tainga kong ito ay binuksan mo.</p>
  <p class="sz">Ang handog na sinusunog at ang handog ukol sa kasalanan ay hindi mo hiningi.</p>
  <p class="sl">
    <a id="chapter40_verse7"></a>
    <b>
      <sup>7 </sup>
    </b>Sa dahilang iyan, sinabi ko: “Narito, ako ay dumating,</p>
  <p class="sz">Sa balumbon ng aklat ay nakasulat iyon tungkol sa akin.</p>
  <p class="sl">
    <a id="chapter40_verse8"></a>
    <b>
      <sup>8 </sup>
    </b>Ang gawin ang iyong kalooban, O Diyos ko, ay kinalulugdan ko,</p>
  <p class="sz">At ang iyong kautusan ay nasa aking mga panloob na bahagi.</p>
  <p class="sl">
    <a id="chapter40_verse9"></a>
    <b>
      <sup>9 </sup>
    </b>Inihayag ko ang mabuting balita ng katuwiran sa malaking kongregasyon.</p>
  <p class="sz">Narito! Ang aking mga labi ay hindi ko pinipigilan.</p>
  <p class="sz">O Jehova, nalalaman mo iyan nang lubos.</p>
  <p class="sl">
    <a id="chapter40_verse10"></a>
    <b>
      <sup>10 </sup>
    </b>Ang iyong katuwiran ay hindi ko tinakpan sa loob ng aking puso.</p>
  <p class="sz">Ang iyong katapatan at ang iyong pagliligtas ay ipinahayag ko.</p>
  <p class="sz">Hindi ko itinago ang iyong maibiging-kabaitan at ang iyong katotohanan sa malaking kongregasyon.”</p>
  <p class="sl">
    <a id="chapter40_verse11"></a>
    <b>
      <sup>11 </sup>
    </b>O Jehova, huwag mong ipagkait sa akin ang iyong habag.</p>
  <p class="sz">Ingatan nawa akong lagi ng iyong maibiging-kabaitan at ng iyong katotohanan.</p>
  <p class="sl">
    <a id="chapter40_verse12"></a>
    <b>
      <sup>12 </sup>
    </b>Sapagkat pinalibutan ako ng mga kapahamakan hanggang sa hindi na mabilang ang mga iyon.</p>
  <p class="sz">Inabutan ako ng mga kamalian ko na higit pa kaysa sa kaya kong tingnan;</p>
  <p class="sp">Ang mga iyon ay naging mas marami kaysa sa mga buhok sa aking ulo,</p>
  <p class="sz">At iniwan ako ng aking puso.</p>
  <p class="sl">
    <a id="chapter40_verse13"></a>
    <b>
      <sup>13 </sup>
    </b>Kalugdan mo nawa, O Jehova, ang pagliligtas sa akin.</p>
  <p class="sz">O Jehova, sa pagtulong sa akin ay magmadali ka.</p>
  <p class="sl">
    <a id="chapter40_verse14"></a>
    <b>
      <sup>14 </sup>
    </b>Mapahiya nawa at malito silang sama-sama</p>
  <p class="sz">Yaong mga naghahanap sa <a id="page894"></a>aking kaluluwa upang lipulin ito.</p>
  <p class="sz">Mapaurong nawa at maaba yaong mga nalulugod sa aking kapahamakan.</p>
  <p class="sl">
    <a id="chapter40_verse15"></a>
    <b>
      <sup>15 </sup>
    </b>Tumitig nawa sila sa pagkamangha dahil sa kanilang kahihiyan</p>
  <p class="sz">Yaong mga nagsasabi sa akin: “Aha! Aha!”</p>
  <p class="sl">
    <a id="chapter40_verse16"></a>
    <b>
      <sup>16 </sup>
    </b>Magbunyi nawa sila at magsaya sa iyo,</p>
  <p class="sz">Lahat niyaong mga humahanap sa iyo.</p>
  <p class="sp">Lagi nawa nilang sabihin: “Dakilain nawa si Jehova,”</p>
  <p class="sz">Niyaong mga umiibig sa iyong pagliligtas.</p>
  <p class="sl">
    <a id="chapter40_verse17"></a>
    <b>
      <sup>17 </sup>
    </b>Ngunit ako ay napipighati at dukha.</p>
  <p class="sz">Pinahahalagahan ako ni Jehova.</p>
  <p class="sp">Ikaw ang tulong sa akin at ang Tagapaglaan ko ng pagtakas.</p>
  <p class="sz">O Diyos ko, huwag kang lubhang magluwat.</p>
</div>