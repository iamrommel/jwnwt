<div>
  <div id="chapter3_verse1">
    <span class="w_ch">
      <b>3 </b>
    </span>Dahil dito, mga banal na kapatid, mga kabahagi sa makalangit na pagtawag, isaalang-alang ninyo ang apostol at mataas na saserdote na ating ipinahahayag—si Jesus. </div>
  <div id="chapter3_verse2">
    <b>
      <sup>2 </sup>
    </b>Siya ay tapat sa Isa na gumawang gayon sa kaniya, kung paanong gayundin si Moises sa buong sambahayan ng Isang iyon. </div>
  <div id="chapter3_verse3">
    <b>
      <sup>3 </sup>
    </b>Sapagkat ang huling nabanggit ay ibinibilang na karapat-dapat sa higit na kaluwalhatian kaysa kay Moises, yamang siya na nagtatayo nito ay may higit na karangalan kaysa sa bahay. </div>
  <div id="chapter3_verse4">
    <b>
      <sup>4 </sup>
    </b>Sabihin pa, bawat bahay ay may nagtayo, ngunit siya na nagtayo ng lahat ng bagay ay ang Diyos. </div>
  <div id="chapter3_verse5">
    <b>
      <sup>5 </sup>
    </b>At si Moises bilang isang tagapaglingkod ay tapat sa buong sambahayan ng Isang iyon bilang isang patotoo ng mga bagay na sasalitain sa dakong huli, </div>
  <div id="chapter3_verse6">
    <b>
      <sup>6 </sup>
    </b>ngunit si Kristo ay tapat bilang isang Anak sa sambahayan ng Isang iyon. Tayo ang sambahayan ng Isang iyon, kung hihigpitan natin ang ating paghawak sa ating kalayaan sa pagsasalita at sa ating paghahambog sa pag-asa hanggang sa wakas.</div>
  <div id="chapter3_verse7">
    <b>
      <sup>7 </sup>
    </b>Sa dahilang ito, gaya ng sinasabi ng banal na espiritu: “Kung ngayon ay maririnig ninyo ang kaniyang tinig, </div>
  <div id="chapter3_verse8">
    <b>
      <sup>8 </sup>
    </b>huwag ninyong patigasin ang inyong mga puso na gaya niyaong pangyayari nang mapukaw ang mapait na galit, gaya noong araw nang ginagawa ang pagsubok sa ilang, </div>
  <div id="chapter3_verse9">
    <b>
      <sup>9 </sup>
    </b>kung saan sinubok ako ng inyong mga ninuno ng isang pagsubok, at gayunma’y nakita nila ang aking mga gawa sa loob ng apatnapung taon. </div>
  <div id="chapter3_verse10">
    <b>
      <sup>10 </sup>
    </b>Sa dahilang ito ay nasuklam ako sa salinlahing ito at nagsabi, ‘Lagi silang naliligaw sa kanilang mga puso, at hindi nila nalalaman ang aking mga daan.’ </div>
  <div id="chapter3_verse11">
    <b>
      <sup>11 </sup>
    </b>Kaya sumumpa ako sa aking galit, <div id="page1810"></div>‘Hindi sila papasok sa aking kapahingahan.’ ”</div>
  <div id="chapter3_verse12">
    <b>
      <sup>12 </sup>
    </b>Mag-ingat kayo, mga kapatid, na baka sa paanuman ay tubuan ang sinuman sa inyo ng isang pusong balakyot na walang pananampalataya sa pamamagitan ng paglayo mula sa Diyos na buháy; </div>
  <div id="chapter3_verse13">
    <b>
      <sup>13 </sup>
    </b>ngunit patuloy ninyong payuhan ang isa’t isa bawat araw, hangga’t matatawag itong “Ngayon,” dahil baka may sinuman sa inyo na maging mapagmatigas dahil sa mapanlinlang na kapangyarihan ng kasalanan. </div>
  <div id="chapter3_verse14">
    <b>
      <sup>14 </sup>
    </b>Sapagkat tayo ay talagang nagiging mga kabahagi sa Kristo tangi lamang kung hihigpitan natin ang ating paghawak sa pagtitiwalang tinaglay natin sa pasimula hanggang sa wakas, </div>
  <div id="chapter3_verse15">
    <b>
      <sup>15 </sup>
    </b>samantalang sinasabi: “Kung ngayon ay maririnig ninyo ang kaniyang tinig, huwag ninyong patigasin ang inyong mga puso na gaya niyaong pangyayari nang mapukaw ang mapait na galit.”</div>
  <div id="chapter3_verse16">
    <b>
      <sup>16 </sup>
    </b>Sapagkat sino ba sila na mga nakarinig at gayunma’y pumukaw ng mapait na galit? Sa katunayan, hindi ba ang lahat ng lumabas mula sa Ehipto sa ilalim ni Moises? </div>
  <div id="chapter3_verse17">
    <b>
      <sup>17 </sup>
    </b>Bukod diyan, kanino ba nasuklam ang Diyos sa loob ng apatnapung taon? Hindi ba doon sa mga nagkasala, na ang mga bangkay ay nabuwal sa ilang? </div>
  <div id="chapter3_verse18">
    <b>
      <sup>18 </sup>
    </b>Ngunit kanino ba siya sumumpa na hindi sila papasok sa kaniyang kapahingahan kundi doon sa mga naging masuwayin? </div>
  <div id="chapter3_verse19">
    <b>
      <sup>19 </sup>
    </b>Kaya nakikita natin na hindi sila nakapasok dahil sa kawalan ng pananampalataya.</div>
</div>