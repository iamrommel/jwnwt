<div>
  <div id="chapter8_verse1">
    <span class="w_ch">
      <b>8 </b>
    </span>Kaya nga yaong mga kaisa ni Kristo Jesus ay walang kahatulan. </div>
  <div id="chapter8_verse2">
    <b>
      <sup>2 </sup>
    </b>Sapagkat ang kautusan ng espiritung iyon na nagbibigay ng buhay kaisa ni Kristo Jesus ay nagpalaya na sa iyo mula sa kautusan ng kasalanan at ng kamatayan. </div>
  <div id="chapter8_verse3">
    <b>
      <sup>3 </sup>
    </b>Sapagkat, yamang may kawalang-kakayahan sa Kautusan, palibhasa’y mahina ito dahil sa laman, ang Diyos, sa pamamagitan ng pagsusugo ng kaniyang sariling Anak sa wangis ng makasalanang laman at may kinalaman sa kasalanan, ay humatol sa kasalanan sa laman, </div>
  <div id="chapter8_verse4">
    <b>
      <sup>4 </sup>
    </b>upang ang matuwid na kahilingan ng Kautusan ay matupad sa atin na lumalakad, hindi kaayon ng laman, kundi kaayon ng espiritu. </div>
  <div id="chapter8_verse5">
    <b>
      <sup>5 </sup>
    </b>Sapagkat yaong mga kaayon ng laman <div id="page1704"></div>ay nagtutuon ng kanilang mga kaisipan sa mga bagay ng laman, ngunit yaong mga kaayon ng espiritu ay sa mga bagay ng espiritu. </div>
  <div id="chapter8_verse6">
    <b>
      <sup>6 </sup>
    </b>Sapagkat ang pagsasaisip ng laman ay nangangahulugan ng kamatayan, ngunit ang pagsasaisip ng espiritu ay nangangahulugan ng buhay at kapayapaan; </div>
  <div id="chapter8_verse7">
    <b>
      <sup>7 </sup>
    </b>sapagkat ang pagsasaisip ng laman ay nangangahulugan ng pakikipag-alit sa Diyos, sapagkat hindi ito napasasakop sa kautusan ng Diyos, ni maaari mang magkagayon. </div>
  <div id="chapter8_verse8">
    <b>
      <sup>8 </sup>
    </b>Kaya yaong mga kasuwato ng laman ay hindi makapagpapalugod sa Diyos.</div>
  <div id="chapter8_verse9">
    <b>
      <sup>9 </sup>
    </b>Gayunman, kayo ay kasuwato, hindi ng laman, kundi ng espiritu, kung ang espiritu ng Diyos ay totoo ngang tumatahan sa inyo. Ngunit kung ang sinuman ay walang espiritu ni Kristo, ang isang ito ay hindi sa kaniya. </div>
  <div id="chapter8_verse10">
    <b>
      <sup>10 </sup>
    </b>Ngunit kung si Kristo ay kaisa ninyo, ang katawan ay tunay ngang patay dahil sa kasalanan, ngunit ang espiritu ay buhay dahil sa katuwiran. </div>
  <div id="chapter8_verse11">
    <b>
      <sup>11 </sup>
    </b>Ngayon, kung ang espiritu niya na nagbangon kay Jesus mula sa mga patay ay tumatahan sa inyo, bubuhayin din niyaong nagbangon kay Kristo Jesus mula sa mga patay ang inyong mortal na mga katawan sa pamamagitan ng kaniyang espiritu na nananahan sa inyo.</div>
  <div id="chapter8_verse12">
    <b>
      <sup>12 </sup>
    </b>Sa gayon nga, mga kapatid, mayroon tayong pananagutan, hindi sa laman upang mabuhay na kaayon ng laman; </div>
  <div id="chapter8_verse13">
    <b>
      <sup>13 </sup>
    </b>sapagkat kung nabubuhay kayo na kaayon ng laman ay tiyak na mamamatay kayo; ngunit kung papatayin ninyo ang mga gawa ng katawan sa pamamagitan ng espiritu, kayo ay mabubuhay. </div>
  <div id="chapter8_verse14">
    <b>
      <sup>14 </sup>
    </b>Sapagkat ang lahat ng inaakay ng espiritu ng Diyos, ito ang mga anak ng Diyos. </div>
  <div id="chapter8_verse15">
    <b>
      <sup>15 </sup>
    </b>Sapagkat hindi kayo muling tumanggap ng espiritu ng pagkaalipin na sanhi ng pagkatakot, kundi tumanggap kayo ng espiritu ng pag-aampon bilang mga anak, na sa pamamagitan ng espiritung iyon ay sumisigaw tayo: <i>“Abba, </i>Ama!” </div>
  <div id="chapter8_verse16">
    <b>
      <sup>16 </sup>
    </b>Ang espiritu mismo ang nagpapatotoo kasama ng ating espiritu na tayo ay mga anak ng Diyos. </div>
  <div id="chapter8_verse17">
    <b>
      <sup>17 </sup>
    </b>Kaya nga, kung tayo ay mga anak, tayo ay mga tagapagmana rin: mga tagapagmana nga ng Diyos, ngunit mga kasamang tagapagmana ni Kristo, kung magdurusa tayong magkakasama upang luwalhatiin din tayong magkakasama.</div>
  <div id="chapter8_verse18">
    <b>
      <sup>18 </sup>
    </b>Dahil dito ay itinuturing ko na ang mga pagdurusa sa kasalukuyang kapanahunan ay walang anuman kung ihahambing sa kaluwalhatian na isisiwalat sa atin. </div>
  <div id="chapter8_verse19">
    <b>
      <sup>19 </sup>
    </b>Sapagkat ang may-pananabik na pag-asam ng sangnilalang ay naghihintay sa pagsisiwalat sa mga anak ng Diyos. </div>
  <div id="chapter8_verse20">
    <b>
      <sup>20 </sup>
    </b>Sapagkat ang sangnilalang ay ipinasakop sa kawalang-saysay, hindi ayon sa sarili nitong kalooban kundi sa pamamagitan niya na nagpasakop nito, salig sa pag-asa </div>
  <div id="chapter8_verse21">
    <b>
      <sup>21 </sup>
    </b>na ang sangnilalang din mismo ay palalayain sa pagkaalipin sa kasiraan at magtatamo ng maluwalhating kalayaan ng mga anak ng Diyos. </div>
  <div id="chapter8_verse22">
    <b>
      <sup>22 </sup>
    </b>Sapagkat alam natin na ang buong sangnilalang ay patuloy na dumaraing na magkakasama at nasasaktang magkakasama hanggang ngayon. </div>
  <div id="chapter8_verse23">
    <b>
      <sup>23 </sup>
    </b>Hindi lamang iyan, kundi tayo rin mismo na nagtatamo ng mga unang bunga, samakatuwid nga, ng espiritu, oo, tayo mismo ay dumaraing sa loob natin, habang marubdob nating hinihintay ang pag-aampon bilang mga anak, ang pagpapalaya <div id="page1705"></div>mula sa ating mga katawan sa pamamagitan ng pantubos. </div>
  <div id="chapter8_verse24">
    <b>
      <sup>24 </sup>
    </b>Sapagkat iniligtas tayo sa pag-asang ito; ngunit ang pag-asa na nakikita ay hindi pag-asa, sapagkat kapag nakikita ng isang tao ang isang bagay, inaasahan ba niya iyon? </div>
  <div id="chapter8_verse25">
    <b>
      <sup>25 </sup>
    </b>Ngunit kung inaasahan natin yaong hindi natin nakikita, patuloy natin itong hinihintay nang may pagbabata.</div>
  <div id="chapter8_verse26">
    <b>
      <sup>26 </sup>
    </b>Sa katulad na paraan ang espiritu ay sumasama rin na may tulong para sa ating kahinaan; sapagkat ang suliranin ng kung ano ang dapat nating ipanalangin ayon sa ating pangangailangan ay hindi natin alam, ngunit ang espiritu mismo ang nakikiusap para sa atin na may mga daing na di-mabigkas. </div>
  <div id="chapter8_verse27">
    <b>
      <sup>27 </sup>
    </b>Gayunma’y siya na sumasaliksik sa mga puso ay nakaaalam kung ano ang pakahulugan ng espiritu, sapagkat ito ay nakikiusap kaayon ng Diyos para sa mga banal.</div>
  <div id="chapter8_verse28">
    <b>
      <sup>28 </sup>
    </b>Alam nga natin na pinangyayari ng Diyos na ang lahat ng kaniyang mga gawa ay magkatulung-tulong sa ikabubuti ng mga umiibig sa Diyos, niyaong mga tinawag ayon sa kaniyang layunin; </div>
  <div id="chapter8_verse29">
    <b>
      <sup>29 </sup>
    </b>sapagkat yaong mga binigyan niya ng kaniyang unang pagkilala ay patiuna rin niyang itinalaga na maitulad sa larawan ng kaniyang Anak, upang siya ang maging panganay sa maraming magkakapatid. </div>
  <div id="chapter8_verse30">
    <b>
      <sup>30 </sup>
    </b>Bukod diyan, yaong mga patiuna niyang itinalaga ay yaon ding mga tinawag niya; at yaong mga tinawag niya ay yaon ding mga ipinahayag niyang matuwid. Sa katapus-tapusan yaong mga ipinahayag niyang matuwid ay yaon ding mga niluwalhati niya.</div>
  <div id="chapter8_verse31">
    <b>
      <sup>31 </sup>
    </b>Ano, kung gayon, ang sasabihin natin sa mga bagay na ito? Kung ang Diyos ay panig sa atin, sino ang magiging laban sa atin? </div>
  <div id="chapter8_verse32">
    <b>
      <sup>32 </sup>
    </b>Siya na hindi nagkait maging ng kaniyang sariling Anak kundi ibinigay niya siya para sa ating lahat, bakit hindi rin niya may-kabaitang ibibigay sa atin ang lahat ng iba pang bagay kasama siya? </div>
  <div id="chapter8_verse33">
    <b>
      <sup>33 </sup>
    </b>Sino ang maghaharap ng akusasyon laban sa mga pinili ng Diyos? Ang Diyos ang Isa na nagpapahayag na sila ay matuwid. </div>
  <div id="chapter8_verse34">
    <b>
      <sup>34 </sup>
    </b>Sino siya na hahatol? Si Kristo Jesus ang siyang namatay, oo, ang isa nga na ibinangon mula sa mga patay, na nasa kanan ng Diyos, na nakikiusap din para sa atin.</div>
  <div id="chapter8_verse35">
    <b>
      <sup>35 </sup>
    </b>Sino ang maghihiwalay sa atin sa pag-ibig ng Kristo? Ang kapighatian ba o ang kabagabagan o ang pag-uusig o ang gutom o ang kahubaran o ang panganib o ang tabak? </div>
  <div id="chapter8_verse36">
    <b>
      <sup>36 </sup>
    </b>Gaya nga ng nasusulat: “Dahil sa iyo ay pinapatay kami sa buong araw, ibinilang kaming gaya ng mga tupang papatayin.” </div>
  <div id="chapter8_verse37">
    <b>
      <sup>37 </sup>
    </b>Sa kabaligtaran, sa lahat ng mga bagay na ito ay lubusan tayong nagtatagumpay sa pamamagitan niya na umibig sa atin. </div>
  <div id="chapter8_verse38">
    <b>
      <sup>38 </sup>
    </b>Sapagkat kumbinsido ako na kahit ang kamatayan kahit ang buhay kahit ang mga anghel kahit ang mga pamahalaan kahit ang mga bagay na narito ngayon kahit ang mga bagay na darating kahit ang mga kapangyarihan </div>
  <div id="chapter8_verse39">
    <b>
      <sup>39 </sup>
    </b>kahit ang taas kahit ang lalim kahit ang anupamang ibang nilalang ay hindi makapaghihiwalay sa atin sa pag-ibig ng Diyos na nasa kay Kristo Jesus na ating Panginoon.</div>
</div>