<div><div id="chapter3_verse1"><span class="w_ch"><b>3 </b></span>Ako ang matipunong lalaki na nakakita ng kapighatian dahil sa baston ng kaniyang poot.</div><div id="chapter3_verse2"><b><sup>2 </sup></b>Ako ang kaniyang inakay at pinalalakad sa kadiliman at hindi sa liwanag.</div><div id="chapter3_verse3"><b><sup>3 </sup></b>Tunay nga, laban sa akin ay paulit-ulit niyang iginagalaw ang kaniyang kamay sa buong araw.</div><div id="chapter3_verse5"><b><sup>5 </sup></b>Siya ay nagtayo laban sa akin, upang mapalibutan niya ako ng nakalalasong halaman at ng paghihirap.</div><div id="chapter3_verse6"><b><sup>6 </sup></b>Sa madidilim na dako ay pinaupo niya akong tulad ng mga taong mahabang panahon nang patay.</div><div id="chapter3_verse7"><b><sup>7 </sup></b>Hinarangan niya ako ng waring pader na bato, upang hindi ako makalabas. Pinabigat niya ang aking mga pangaw na tanso.</div><div id="chapter3_verse8"><b><sup>8 </sup></b>Gayundin, kapag ako ay humihingi ng saklolo at humihiling ng tulong, hinahadlangan nga niya ang aking panalangin.</div><div id="chapter3_verse9"><b><sup>9 </sup></b>Hinarangan niya ang aking mga daan ng tinabas na bato. Ang aking mga landas ay pinilipit niya.</div><div id="chapter3_verse11"><b><sup>11 </sup></b>Ang aking mga daan ay ginulo niya, at pinababayaan niya akong nakatiwangwang. Ako ay ginawa niyang kaaba-aba.</div><div id="chapter3_verse12"><b><sup>12 </sup></b>Niyapakan niya ang kaniyang busog, at inilalagay niya ako bilang tudlaan ng palaso.</div><div id="chapter3_verse13"><b><sup>13 </sup></b>Isinaksak niya sa aking mga bato ang mga anak ng kaniyang talanga.</div><div id="chapter3_verse14"><b><sup>14 </sup></b>Ako ay naging katatawanan ng buong bayang laban sa akin, ang paksa ng kanilang awit sa buong araw.</div><div id="chapter3_verse15"><b><sup>15 </sup></b>Pinagsawa niya ako sa mapapait na bagay. Inumay niya ako sa ahenho.</div><div id="chapter3_verse16"><b><sup>16 </sup></b>At sa pamamagitan ng graba ay binabali niya ang aking mga ngipin. Pinayukyok niya ako sa abo.</div><div id="chapter3_verse17"><b><sup>17 </sup></b>Nagtatakwil ka rin anupat walang kapayapaan ang aking kaluluwa. Nawala na sa aking alaala kung ano ang mabuti.</div><div id="chapter3_verse18"><b><sup>18 </sup></b>At patuloy kong sinasabi: “Ang aking kagalingan <div id="page1257"></div>ay naglaho, at ang aking inaasahan mula kay Jehova.”</div><div id="chapter3_verse19"><b><sup>19 </sup></b>Alalahanin mo ang aking kapighatian at ang aking kawalan ng tahanan, ang ahenho at ang nakalalasong halaman.</div><div id="chapter3_verse20"><b><sup>20 </sup></b>Walang pagsalang maaalaala ng iyong kaluluwa at yuyuko sa ibabaw ko.</div><div id="chapter3_verse21"><b><sup>21 </sup></b>Ito ang gugunitain ko sa aking puso. Kaya naman ako ay magpapakita ng mapaghintay na saloobin.</div><div id="chapter3_verse22"><b><sup>22 </sup></b>Dahil sa mga gawa ng maibiging-kabaitan ni Jehova kung kaya hindi pa tayo nalilipol, sapagkat ang kaniyang kaawaan ay tiyak na hindi magwawakas.</div><div id="chapter3_verse23"><b><sup>23 </sup></b>Ang mga iyon ay bago sa bawat umaga. Ang iyong katapatan ay sagana.</div><div id="chapter3_verse24"><b><sup>24 </sup></b>“Si Jehova ang aking bahagi,” ang sabi ng aking kaluluwa, “kaya naman ako ay magpapakita ng mapaghintay na saloobin sa kaniya.”</div><div id="chapter3_verse25"><b><sup>25 </sup></b>Mabuti si Jehova doon sa umaasa sa kaniya, sa kaluluwang patuloy na humahanap sa kaniya.</div><div id="chapter3_verse26"><b><sup>26 </sup></b>Mabuti sa isa ang maghintay, nang tahimik nga, sa pagliligtas ni Jehova.</div><div id="chapter3_verse27"><b><sup>27 </sup></b>Mabuti sa isang matipunong lalaki ang magpasan ng pamatok sa panahon ng kaniyang kabataan.</div><div id="chapter3_verse28"><b><sup>28 </sup></b>Umupo siyang mag-isa at manahimik, sapagkat may ipinataw siya sa kaniya.</div><div id="chapter3_verse29"><b><sup>29 </sup></b>Ilagay niya ang kaniyang bibig sa mismong alabok. Marahil ay may pag-asa pa.</div><div id="chapter3_verse30"><b><sup>30 </sup></b>Ibigay niya ang kaniyang pisngi doon sa nananakit sa kaniya. Mapuspos siya ng kadustaan.</div><div id="chapter3_verse31"><b><sup>31 </sup></b>Sapagkat hindi hanggang sa panahong walang takda ay magtatakwil si Jehova.</div><div id="chapter3_verse32"><b><sup>32 </sup></b>Sapagkat bagaman siya ay pumipighati, tiyak na magpapakita rin siya ng awa ayon sa kasaganaan ng kaniyang maibiging-kabaitan.</div><div id="chapter3_verse33"><b><sup>33 </sup></b>Sapagkat hindi buhat sa kaniyang sariling puso kung kaya niya pinipighati o dinadalamhati ang mga anak ng mga tao.</div><div id="chapter3_verse34"><b><sup>34 </sup></b>Sa pagdurog sa lahat ng bilanggo sa lupa sa ilalim ng mga paa,</div><div id="chapter3_verse35"><b><sup>35 </sup></b>Sa paglilihis sa kahatulan ng matipunong lalaki sa harap ng mukha ng Kataas-taasan,</div><div id="chapter3_verse36"><b><sup>36 </sup></b>Sa pagbabaluktot sa isang tao sa kaniyang usapin sa batas, si Jehova ay walang pagsang-ayon.</div><div id="chapter3_verse37"><b><sup>37 </sup></b>Sino nga ang nagsasabing may dapat mangyari gayong hindi naman nag-utos si Jehova?</div><div id="chapter3_verse38"><b><sup>38 </sup></b>Sa bibig ng Kataas-taasan ay hindi lumalabas ang masasamang bagay at ang mabuti.</div><div id="chapter3_verse39"><b><sup>39 </sup></b>Bakit magrereklamo ang <div id="page1258"></div>isang taong buháy, ang matipunong lalaki dahil sa kaniyang kasalanan?</div><div id="chapter3_verse40"><b><sup>40 </sup></b>Suriin natin ang ating mga lakad at siyasatin ang mga iyon, at manumbalik nga tayo kay Jehova.</div><div id="chapter3_verse41"><b><sup>41 </sup></b>Itaas natin ang ating puso pati ang ating mga palad sa Diyos na nasa langit:</div><div id="chapter3_verse42"><b><sup>42 </sup></b>“Kami ay sumalansang, at gumawi kami nang mapaghimagsik. Ikaw naman ay hindi nagpatawad.</div><div id="chapter3_verse43"><b><sup>43 </sup></b>Hinarangan mo ng galit ang paglapit, at lagi mo kaming tinutugis. Pumatay ka; hindi ka nahabag.</div><div id="chapter3_verse44"><b><sup>44 </sup></b>Hinarangan mo ng kaulapan ang lumalapit sa iyo, upang ang panalangin ay hindi makaraan.</div><div id="chapter3_verse45"><b><sup>45 </sup></b>Ginagawa mo kaming hamak na sukal at basura sa gitna ng mga bayan.”</div><div id="chapter3_verse46"><b><sup>46 </sup></b>Laban sa amin ay ibinuka ng lahat ng aming kaaway ang kanilang bibig.</div><div id="chapter3_verse47"><b><sup>47 </sup></b>Ang panghihilakbot at ang hukay ay naging amin, ang pagkatiwangwang at ang pagkasira.</div><div id="chapter3_verse48"><b><sup>48 </sup></b>Mga bukal ng tubig ang idinadaloy ng aking mata dahil sa pagkasira ng anak na babae ng aking bayan.</div><div id="chapter3_verse49"><b><sup>49 </sup></b>Ang akin mismong mata ay bumubuhos at ayaw tumigil, anupat walang mga patlang,</div><div id="chapter3_verse51"><b><sup>51 </sup></b>Ang aking mata ay nakitungo nang may kahigpitan sa aking kaluluwa, dahil sa lahat ng mga anak na babae ng aking lunsod.</div><div id="chapter3_verse52"><b><sup>52 </sup></b>Ang aking mga kaaway ay talagang naghahanap sa akin gaya ng sa isang ibon, nang walang dahilan.</div><div id="chapter3_verse53"><b><sup>53 </sup></b>Ang aking buhay ay pinatahimik nila sa hukay, at patuloy nila akong pinupukol ng mga bato.</div><div id="chapter3_verse54"><b><sup>54 </sup></b>Tubig ang umaagos sa ibabaw ng aking ulo. Sinabi ko: “Ako ay tiyak na malilipol!”</div><div id="chapter3_verse55"><b><sup>55 </sup></b>Tinawag ko ang iyong pangalan, O Jehova, mula sa isang hukay na napakalalim.</div><div id="chapter3_verse56"><b><sup>56 </sup></b>Ang aking tinig ay dinggin mo. Huwag mong ikubli ang iyong pandinig sa aking ikagiginhawa, sa paghingi ko ng tulong.</div><div id="chapter3_verse57"><b><sup>57 </sup></b>Lumapit ka nang araw na patuloy akong tumawag sa iyo. Sinabi mo: “Huwag kang matakot.”</div><div id="chapter3_verse58"><b><sup>58 </sup></b>Ipinagsanggalang mo, O Jehova, ang mga pakikipaglaban ng aking kaluluwa. Tinubos mo ang aking buhay.</div><div id="chapter3_verse59"><b><sup>59 </sup></b>Nakita mo, O Jehova, ang kamaliang ginawa sa akin. O patnugutan mo nawa ang kahatulan para sa akin.</div><div id="chapter3_verse60"><b><sup>60 </sup></b>Nakita mo ang lahat ng kanilang paghihiganti, ang lahat ng kanilang mga kaisipan laban sa akin.</div><div id="chapter3_verse61"><b><sup>61 </sup></b>Narinig mo ang kanilang pandurusta, O Jehova, ang lahat ng kanilang mga kaisipan laban sa akin,</div><div id="chapter3_verse62"><b><sup>62 </sup></b>Ang mga labi niyaong mga tumitindig laban sa akin at ang kanilang pagbubulungan laban sa akin sa buong araw.</div><div id="chapter3_verse63"><b><sup>63 </sup></b>Tingnan mo ang kanila mismong pag-upo at ang kanilang pagtindig. Ako ang paksa ng kanilang awit.</div><div id="chapter3_verse64"><b><sup>64 </sup></b>Gagantihan mo sila ng pakikitungo, O Jehova, ayon sa gawa ng kanilang mga kamay.</div><div id="chapter3_verse65"><b><sup>65 </sup></b>Ibibigay mo sa kanila ang kawalang-pakundangan ng puso, ang iyong sumpa sa kanila.</div><div id="chapter3_verse66"><b><sup>66 </sup></b>Manunugis ka sa galit at lilipulin mo sila mula sa silong ng langit ni Jehova.</div></div>