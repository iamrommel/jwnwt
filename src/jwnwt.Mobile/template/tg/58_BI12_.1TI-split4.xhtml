<div>
  <div id="chapter4_verse1">
    <span class="w_ch">
      <b>4 </b>
    </span>Gayunman, ang kinasihang pananalita ay tiyakang nagsasabi na sa mga huling yugto ng panahon ang ilan ay hihiwalay mula sa pananampalataya, na nagbibigay-pansin sa nagliligaw na kinasihang mga pananalita at mga turo ng mga demonyo, </div>
  <div id="chapter4_verse2">
    <b>
      <sup>2 </sup>
    </b>sa pamamagitan ng pagpapaimbabaw ng mga tao na nagsasalita ng mga kasinungalingan, na natatakan sa kanilang budhi na waring sa pamamagitan ng pangherong bakal; </div>
  <div id="chapter4_verse3">
    <b>
      <sup>3 </sup>
    </b>na ipinagbabawal ang pag-aasawa, ipinag-uutos ang pag-iwas sa mga pagkain na nilalang ng Diyos upang pagsaluhan nang may pasasalamat niyaong mga may pananampalataya at may-katumpakang nakaaalam ng katotohanan. </div>
  <div id="chapter4_verse4">
    <b>
      <sup>4 </sup>
    </b>Ang dahilan nito ay sapagkat ang bawat nilalang ng Diyos ay mainam, at walang anuman ang dapat itakwil kung ito ay tinatanggap nang may pasasalamat, </div>
  <div id="chapter4_verse5">
    <b>
      <sup>5 </sup>
    </b>sapagkat ito ay napababanal sa pamamagitan ng salita ng Diyos at ng panalangin ukol dito.</div>
  <div id="chapter4_verse6">
    <b>
      <sup>6 </sup>
    </b>Sa pagbibigay ng mga payong ito sa mga kapatid, ikaw ay magiging isang mabuting ministro ni Kristo Jesus, isang tinutustusan ng mga salita ng pananampalataya at ng mainam na turo na maingat mong sinundan. </div>
  <div id="chapter4_verse7">
    <b>
      <sup>7 </sup>
    </b>Ngunit tanggihan mo ang mga kuwentong di-totoo na lumalapastangan sa kung ano ang banal at siyang ikinukuwento ng matatandang babae. Sa kabilang dako, sanayin mo ang iyong sarili na ang tunguhin mo ay makadiyos na debosyon. </div>
  <div id="chapter4_verse8">
    <b>
      <sup>8 </sup>
    </b>Sapagkat ang pagsasanay sa katawan ay kapaki-pakinabang nang kaunti; ngunit ang makadiyos na debosyon ay kapaki-pakinabang sa lahat ng mga bagay, yamang hawak nito ang pangako sa buhay ngayon at yaong darating. </div>
  <div id="chapter4_verse9">
    <b>
      <sup>9 </sup>
    </b>Tapat at karapat-dapat sa lubusang pagtanggap ang kapahayagang iyon. </div>
  <div id="chapter4_verse10">
    <b>
      <sup>10 </sup>
    </b>Sapagkat sa layuning ito ay nagpapagal tayo at nagpupunyagi, sapagkat inilagak natin ang ating pag-asa sa isang Diyos na buhÃ¡y, na siyang Tagapagligtas ng lahat ng uri ng mga tao, lalo na ng mga tapat.</div>
  <div id="chapter4_verse11">
    <b>
      <sup>11 </sup>
    </b>Patuloy mong ibigay ang mga utos na ito at ituro ang mga iyon. </div>
  <div id="chapter4_verse12">
    <b>
      <sup>12 </sup>
    </b>Huwag hamakin ng sinumang tao ang iyong kabataan. Sa halip, sa mga tapat ay maging halimbawa ka sa pagsasalita, sa paggawi, sa pag-ibig, sa pananampalataya, sa kalinisan. </div>
  <div id="chapter4_verse13">
    <b>
      <sup>13 </sup>
    </b>Habang ako ay papariyan, magsikap ka sa pangmadlang pagbabasa, sa pagpapayo, sa pagtuturo. </div>
  <div id="chapter4_verse14">
    <b>
      <sup>14 </sup>
    </b>Huwag mong pababayaan ang kaloob na nasa iyo na ibinigay sa iyo sa pamamagitan ng panghuhula at nang ipatong sa iyo ng lupon ng matatandang lalaki ang kanilang mga kamay. </div>
  <div id="chapter4_verse15">
    <b>
      <sup>15 </sup>
    </b>Magmuni-muni ka sa mga bagay na ito; magbuhos ka ng pansin sa mga iyon, upang ang iyong pagsulong ay mahayag sa lahat ng mga tao. </div>
  <div id="chapter4_verse16">
    <b>
      <sup>16 </sup>
    </b>Laging bigyang-pansin ang iyong sarili at ang iyong turo. Manatili ka sa mga <div id="page1795"></div>bagay na ito, sapagkat sa paggawa nito ay ililigtas mo kapuwa ang iyong sarili at yaong mga nakikinig sa iyo.</div>
</div>