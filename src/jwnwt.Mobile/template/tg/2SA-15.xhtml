<div>
  <div id="chapter15_verse1">
    <span class="w_ch">
      <b>15 </b>
    </span>At nangyari nga na kasunod ng gayong mga pangyayari ay nagpagawa si Absalom ng isang karo para sa kaniyang sarili, na may mga kabayo at may limampung lalaki na tumatakbo sa unahan niya. </div>
  <div id="chapter15_verse2">
    <b>
      <sup>2 </sup>
    </b>At si Absalom ay bumabangon nang maaga at tumatayo sa tabi ng daan patungo sa pintuang-daan. At nangyari nga, kapag ang sinumang tao ay may usapin sa batas na dadalhin sa hari ukol sa paghatol, tatawagin nga siya ni Absalom at sasabihin: “Tagasaang lunsod ka?” at sasabihin niya: “Ang iyong lingkod ay mula sa isa sa mga tribo ng Israel.” </div>
  <div id="chapter15_verse3">
    <b>
      <sup>3 </sup>
    </b>At sasabihin ni Absalom sa kaniya: “Tingnan mo, ang iyong usapin ay mabuti at matuwid; ngunit walang sinuman mula sa hari ang dumirinig sa iyo.” </div>
  <div id="chapter15_verse4">
    <b>
      <sup>4 </sup>
    </b>At sasabihin pa ni Absalom: “O kung maaatasan sana akong hukom sa lupain, upang sa akin ay makaparito ang bawat taong may usapin sa batas o kahatulan! Kung magkagayon ay bibigyan ko nga siya ng katarungan.”</div>
  <div id="chapter15_verse5">
    <b>
      <sup>5 </sup>
    </b>At nangyari rin, kapag may taong lumalapit upang yumukod sa kaniya, iniuunat niya ang kaniyang kamay at sinusunggaban siya at hinahalikan siya. </div>
  <div id="chapter15_verse6">
    <b>
      <sup>6 </sup>
    </b>At ang ganitong bagay ay patuloy na ginagawa ni Absalom sa lahat ng mga Israelita na pumaparoon sa hari ukol sa paghatol; at patuloy na ninanakaw ni Absalom ang mga puso ng mga tao sa Israel.</div>
  <div id="chapter15_verse7">
    <b>
      <sup>7 </sup>
    </b>At nangyari nga na sa pagwawakas ng apatnapung taon ay sinabi ni Absalom sa hari: “Pakisuyo, hayaan mo akong yumaon at tuparin sa Hebron ang aking panata na may-kataimtiman kong binitiwan kay Jehova. </div>
  <div id="chapter15_verse8">
    <b>
      <sup>8 </sup>
    </b>Sapagkat ang iyong lingkod ay nagbitiw ng isang taimtim na panata noong nananahanan ako sa Gesur sa Sirya, na sinasabi, ‘Kung walang pagsalang ibabalik ako ni Jehova sa Jerusalem ay maglilingkod nga ako kay Jehova.’ ” </div>
  <div id="chapter15_verse9">
    <b>
      <sup>9 </sup>
    </b>Kaya sinabi sa kaniya ng hari: “Yumaon kang payapa.” Sa gayon ay tumindig siya at pumaroon sa Hebron.</div>
  <div id="chapter15_verse10">
    <b>
      <sup>10 </sup>
    </b>At si Absalom ay nagsugo ng mga tiktik sa lahat ng tribo ng Israel, na sinasabi: “Pagkarinig ninyo ng tunog ng tambuli ay sasabihin nga ninyo, ‘Si Absalom ay naging hari sa Hebron!’ ” </div>
  <div id="chapter15_verse11">
    <b>
      <sup>11 </sup>
    </b>Yumaon ngang kasama ni Absalom ang dalawang daang lalaki mula sa Jerusalem, na tinawag at yumaon nang walang kahina-hinala, at wala silang nalalamang isa mang bagay. </div>
  <div id="chapter15_verse12">
    <b>
      <sup>12 </sup>
    </b>Isa pa, nang ihandog niya ang mga hain, ipinatawag ni Absalom si Ahitopel na Gilonita, ang tagapayo ni David, mula sa kaniyang lunsod na Gilo. At ang sabuwatan ay patuloy na tumitindi, at ang bayang kasama ni Absalom ay patuloy na dumarami.</div>
  <div id="chapter15_verse13">
    <b>
      <sup>13 </sup>
    </b>Nang maglaon ay pumaroon kay David ang isang tagapagbalita, na nagsasabi: “Ang puso ng mga lalaki ng Israel ay sumusunod kay Absalom.” </div>
  <div id="chapter15_verse14">
    <b>
      <sup>14 </sup>
    </b>Kaagad na sinabi ni David sa lahat ng kaniyang mga lingkod na kasama niya sa Jerusalem: “Bumangon kayo, at tumakbo tayo; sapagkat walang makatatakas sa atin dahil kay Absalom! Yumaon kayong dali-dali, dahil baka magmadali siya at maabutan nga tayo at dalhan tayo ng masama at saktan ang lunsod sa pamamagitan ng talim ng tabak!” </div>
  <div id="chapter15_verse15">
    <b>
      <sup>15 </sup>
    </b>At ang mga lingkod ng hari ay nagsabi sa hari: “Ayon sa lahat ng pipiliin ng panginoon kong hari, narito ang iyong mga lingkod.” </div>
  <div id="chapter15_verse16">
    <b>
      <sup>16 </sup>
    </b>Kaya lumabas ang hari kasama ang kaniyang buong sambahayan na kasunod niya, at ang hari ay nag-iwan ng sampung babae, na mga babae niya, upang mag-ingat ng bahay. </div>
  <div id="chapter15_verse17">
    <b>
      <sup>17 </sup>
    </b>At ang hari ay patuloy na lumabas kasama ang buong bayan na kasunod niya; at huminto sila sa Bet-merhak.</div>
  <div id="chapter15_verse18">
    <b>
      <sup>18 </sup>
    </b>At ang lahat ng kaniyang mga lingkod ay tumawid sa tabi niya; at ang lahat ng mga Kereteo at ang lahat ng mga Peleteo at ang lahat ng mga Giteo, na anim na raang lalaki na sumunod sa kaniya mula sa Gat, ay tumawid sa harapan ng hari. </div>
  <div id="chapter15_verse19">
    <b>
      <sup>19 </sup>
    </b>Nang magkagayon ay sinabi ng hari kay Ittai na Giteo: “Bakit ka pa rin sasama sa amin? Bumalik ka at manahanan kang kasama ng hari; sapagkat ikaw ay isang banyaga at, isa pa, ikaw ay isang tapon mula sa iyong lugar. </div>
  <div id="chapter15_verse20">
    <b>
      <sup>20 </sup>
    </b>Kahapon ka dumating at ngayon ba ay pagagala-galain na kitang kasama namin, upang yumaon kapag yayaon ako saanman ako paroroon? Bumalik ka at isama mo ang iyong mga kapatid, [at pagpakitaan ka nawa ni Jehova ng] maibiging-kabaitan at pagiging mapagkakatiwalaan!” </div>
  <div id="chapter15_verse21">
    <b>
      <sup>21 </sup>
    </b>Ngunit sumagot si Ittai sa hari at nagsabi: “Buháy si Jehova at buháy ang panginoon kong hari, sa dakong paroroonan ng panginoon kong hari, maging sa kamatayan man o sa buhay, ay doon paroroon ang iyong lingkod!” </div>
  <div id="chapter15_verse22">
    <b>
      <sup>22 </sup>
    </b>Dahil dito ay sinabi ni David kay Ittai: “Yumaon ka at tumawid ka.” Sa gayon ay tumawid si Ittai na Giteo, at gayundin ang lahat ng kaniyang mga tauhan at lahat ng maliliit na batang kasama niya.</div>
  <div id="chapter15_verse23">
    <b>
      <sup>23 </sup>
    </b>At ang lahat ng mga tao ng lupain ay tumangis sa malakas na tinig, at ang buong bayan ay tumawid, at ang hari ay tumayo sa tabi ng agusang libis ng Kidron, at ang buong bayan ay tumawid sa malawak na daan patungo sa ilang. </div>
  <div id="chapter15_verse24">
    <b>
      <sup>24 </sup>
    </b>At narito rin si Zadok at kasama niya ang lahat ng mga Levita na nagdadala ng kaban ng tipan ng tunay na Diyos; at inilapag nila ang kaban ng tunay na Diyos sa tabi ni Abiatar hanggang sa ang buong bayan ay makatapos sa pagtawid mula sa lunsod. </div>
  <div id="chapter15_verse25">
    <b>
      <sup>25 </sup>
    </b>Ngunit sinabi ng hari kay Zadok: “Ibalik mo sa lunsod ang kaban ng tunay na Diyos. Kung makasusumpong ako ng lingap sa paningin ni Jehova, tiyak na ibabalik niya ako at ipakikita iyon sa akin at ang tinatahanang dako nito. </div>
  <div id="chapter15_verse26">
    <b>
      <sup>26 </sup>
    </b>Ngunit kung ito ang sasabihin niya, ‘Hindi ako nalulugod sa iyo,’ narito ako, gawin niya sa akin kung ano ang mabuti sa kaniyang paningin.” </div>
  <div id="chapter15_verse27">
    <b>
      <sup>27 </sup>
    </b>At sinabi pa ng hari kay Zadok na saserdote: “Ikaw ay isang tagakita, hindi ba? Bumalik kang payapa sa lunsod, at gayundin si Ahimaas na iyong anak at si Jonatan na anak ni Abiatar, ang inyong dalawang anak, na kasama ninyo. </div>
  <div id="chapter15_verse28">
    <b>
      <sup>28 </sup>
    </b>Tingnan ninyo, ako ay mananatili sa mga tawiran <div id="page515"></div>ng ilang hanggang sa dumating ang salita mula sa inyo upang sabihan ako.” </div>
  <div id="chapter15_verse29">
    <b>
      <sup>29 </sup>
    </b>Sa gayon ay ibinalik ni Zadok at ni Abiatar sa Jerusalem ang kaban ng tunay na Diyos, at patuloy silang nanahanan doon.</div>
  <div id="chapter15_verse30">
    <b>
      <sup>30 </sup>
    </b>At si David ay umahon sa sampahan ng mga Olibo, na tumatangis habang umaahon, at may takip ang kaniyang ulo; at naglalakad siyang nakatapak, at ang buong bayan na kasama niya ay nagtakip ng kani-kaniyang ulo, at umahon silang tumatangis habang umaahon. </div>
  <div id="chapter15_verse31">
    <b>
      <sup>31 </sup>
    </b>At may ulat na isinaysay kay David, na nagsasabi: “Si Ahitopel mismo ay kasama niyaong mga nakikipagsabuwatan kay Absalom.” Dahil dito ay sinabi ni David: “Pakisuyo, gawin mong kamangmangan ang payo ni Ahitopel, O Jehova!”</div>
  <div id="chapter15_verse32">
    <b>
      <sup>32 </sup>
    </b>At nangyari nga nang pumaroon si David sa pinakataluktok kung saan yumuyukod noon sa Diyos ang bayan, narito, sumasalubong sa kaniya si Husai na Arkita, na hapak ang kaniyang mahabang damit at may lupa sa kaniyang ulo. </div>
  <div id="chapter15_verse33">
    <b>
      <sup>33 </sup>
    </b>Gayunman, sinabi ni David sa kaniya: “Kung tatawid ka ngang kasama ko, tiyak na magiging isang pasan ka sa akin. </div>
  <div id="chapter15_verse34">
    <b>
      <sup>34 </sup>
    </b>Ngunit kung babalik ka sa lunsod at sasabihin mo kay Absalom, ‘Ako ay iyong lingkod, O Hari. Ako ay dating lingkod ng iyong ama, ako nga nang panahong iyon, ngunit ngayon, ako nga ay iyong lingkod,’ kung magkagayon ay mabibigo mo ang payo ni Ahitopel para sa akin. </div>
  <div id="chapter15_verse35">
    <b>
      <sup>35 </sup>
    </b>Hindi ba si Zadok at si Abiatar na mga saserdote ay kasama mo roon? At mangyayari nga na lahat ng maririnig mo mula sa sambahayan ng hari ay sasabihin mo kay Zadok at kay Abiatar na mga saserdote. </div>
  <div id="chapter15_verse36">
    <b>
      <sup>36 </sup>
    </b>Narito! Doon ay kasama nila ang kanilang dalawang anak, si Ahimaas na kay Zadok at si Jonatan na kay Abiatar; at sa pamamagitan nila ay iparating ninyo sa akin ang lahat ng maririnig ninyo.” </div>
  <div id="chapter15_verse37">
    <b>
      <sup>37 </sup>
    </b>Kaya si Husai, na kaibigan ni David, ay pumasok sa lunsod. Kung tungkol kay Absalom, siya ay pumasok sa Jerusalem.</div>
</div>