<div>
  <div id="chapter2_verse1">
    <span class="w_ch">
      <b>2 </b>
    </span>Subalit ikaw ay magpatuloy sa pagsasalita ng mga bagay na nararapat sa nakapagpapalusog na turo. </div>
  <div id="chapter2_verse2">
    <b>
      <sup>2 </sup>
    </b>Ang matatandang lalaki ay maging katamtaman ang mga pag-uugali, seryoso, matino ang pag-iisip, malusog sa pananampalataya, sa pag-ibig, sa pagbabata. </div>
  <div id="chapter2_verse3">
    <b>
      <sup>3 </sup>
    </b>Gayundin ang matatandang babae ay maging mapagpitagan sa paggawi, hindi naninirang-puri, ni napaaalipin man sa maraming alak, mga guro ng kabutihan; </div>
  <div id="chapter2_verse4">
    <b>
      <sup>4 </sup>
    </b>upang mapanauli nila sa katinuan ang mga kabataang babae na ibigin ang kani-kanilang asawa, na ibigin ang kanilang mga anak, </div>
  <div id="chapter2_verse5">
    <b>
      <sup>5 </sup>
    </b>na maging matino ang pag-iisip, malinis, mga manggagawa sa tahanan, mabuti, nagpapasakop sa kani-kanilang asawa, upang ang salita ng Diyos ay hindi mapagsalitaan nang may pang-aabuso.</div>
  <div id="chapter2_verse6">
    <b>
      <sup>6 </sup>
    </b>Gayundin patuloy mong payuhan ang mga nakababatang lalaki na maging matino ang pag-iisip, </div>
  <div id="chapter2_verse7">
    <b>
      <sup>7 </sup>
    </b>na sa lahat ng bagay ay ipinakikita mo ang iyong sarili bilang halimbawa ng maiinam na gawa; na nagpapakita ng kawalang-kalikuan ng iyong turo, ng pagkaseryoso, </div>
  <div id="chapter2_verse8">
    <b>
      <sup>8 </sup>
    </b>ng mabuting pananalita na hindi mahahatulan; upang ang tao na sumasalansang ay mapahiya, na walang anumang buktot na masasabi tungkol sa atin. </div>
  <div id="chapter2_verse9">
    <b>
      <sup>9 </sup>
    </b>Ang mga alipin ay magpasakop sa mga may-ari sa kanila sa lahat ng bagay, at lubos silang palugdan, na hindi sumasagot nang palabÃ¡n, </div>
  <div id="chapter2_verse10">
    <b>
      <sup>10 </sup>
    </b>hindi nagnanakaw, kundi nagpapakita ng lubusan at mabuting pagkamatapat, upang kanilang magayakan ang turo ng ating Tagapagligtas, ang Diyos, sa lahat ng bagay.</div>
  <div id="chapter2_verse11">
    <b>
      <sup>11 </sup>
    </b>Sapagkat ang di-sana-nararapat na kabaitan ng Diyos na nagdadala ng kaligtasan sa lahat ng uri ng tao ay nahayag na, </div>
  <div id="chapter2_verse12">
    <b>
      <sup>12 </sup>
    </b>na tinuturuan tayo na itakwil ang pagka-di-makadiyos at makasanlibutang mga pagnanasa at mamuhay na taglay ang katinuan ng pag-iisip at katuwiran at makadiyos na debosyon sa gitna ng kasalukuyang sistemang ito ng mga bagay, </div>
  <div id="chapter2_verse13">
    <b>
      <sup>13 </sup>
    </b>habang hinihintay natin ang maligayang pag-asa at maluwalhating pagkakahayag ng dakilang Diyos at ng Tagapagligtas natin, si Kristo Jesus, </div>
  <div id="chapter2_verse14">
    <b>
      <sup>14 </sup>
    </b>na nagbigay ng kaniyang sarili para sa atin upang mailigtas niya tayo mula sa bawat uri ng katampalasanan at linisin para sa kaniyang sarili ang isang bayan na katangi-tanging kaniya, masigasig sa maiinam na gawa.</div>
  <div id="chapter2_verse15">
    <b>
      <sup>15 </sup>
    </b>Magpatuloy ka sa pagsasalita ng mga bagay na ito at sa pagpapayo at pagsaway taglay <div id="page1805"></div>ang lubos na awtoridad na mag-utos. Huwag kang hamakin ng sinumang tao.</div>
</div>