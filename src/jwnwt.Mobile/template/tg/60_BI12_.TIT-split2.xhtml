<div>
  <p class="w_biblebookname">Tito</p>
  <p class="sb">
    <a id="chapter2"></a>
    <a id="chapter2_verse1"></a>
    <span class="w_ch">
      <b>2 </b>
    </span>Subalit ikaw ay magpatuloy sa pagsasalita ng mga bagay na nararapat sa nakapagpapalusog na turo. <a id="chapter2_verse2"></a><b><sup>2 </sup></b>Ang matatandang lalaki ay maging katamtaman ang mga pag-uugali, seryoso, matino ang pag-iisip, malusog sa pananampalataya, sa pag-ibig, sa pagbabata. <a id="chapter2_verse3"></a><b><sup>3 </sup></b>Gayundin ang matatandang babae ay maging mapagpitagan sa paggawi, hindi naninirang-puri, ni napaaalipin man sa maraming alak, mga guro ng kabutihan; <a id="chapter2_verse4"></a><b><sup>4 </sup></b>upang mapanauli nila sa katinuan ang mga kabataang babae na ibigin ang kani-kanilang asawa, na ibigin ang kanilang mga anak, <a id="chapter2_verse5"></a><b><sup>5 </sup></b>na maging matino ang pag-iisip, malinis, mga manggagawa sa tahanan, mabuti, nagpapasakop sa kani-kanilang asawa, upang ang salita ng Diyos ay hindi mapagsalitaan nang may pang-aabuso.</p>
  <p class="sb">
    <a id="chapter2_verse6"></a>
    <b>
      <sup>6 </sup>
    </b>Gayundin patuloy mong payuhan ang mga nakababatang lalaki na maging matino ang pag-iisip, <a id="chapter2_verse7"></a><b><sup>7 </sup></b>na sa lahat ng bagay ay ipinakikita mo ang iyong sarili bilang halimbawa ng maiinam na gawa; na nagpapakita ng kawalang-kalikuan ng iyong turo, ng pagkaseryoso, <a id="chapter2_verse8"></a><b><sup>8 </sup></b>ng mabuting pananalita na hindi mahahatulan; upang ang tao na sumasalansang ay mapahiya, na walang anumang buktot na masasabi tungkol sa atin. <a id="chapter2_verse9"></a><b><sup>9 </sup></b>Ang mga alipin ay magpasakop sa mga may-ari sa kanila sa lahat ng bagay, at lubos silang palugdan, na hindi sumasagot nang palabÃ¡n, <a id="chapter2_verse10"></a><b><sup>10 </sup></b>hindi nagnanakaw, kundi nagpapakita ng lubusan at mabuting pagkamatapat, upang kanilang magayakan ang turo ng ating Tagapagligtas, ang Diyos, sa lahat ng bagay.</p>
  <p class="sb">
    <a id="chapter2_verse11"></a>
    <b>
      <sup>11 </sup>
    </b>Sapagkat ang di-sana-nararapat na kabaitan ng Diyos na nagdadala ng kaligtasan sa lahat ng uri ng tao ay nahayag na, <a id="chapter2_verse12"></a><b><sup>12 </sup></b>na tinuturuan tayo na itakwil ang pagka-di-makadiyos at makasanlibutang mga pagnanasa at mamuhay na taglay ang katinuan ng pag-iisip at katuwiran at makadiyos na debosyon sa gitna ng kasalukuyang sistemang ito ng mga bagay, <a id="chapter2_verse13"></a><b><sup>13 </sup></b>habang hinihintay natin ang maligayang pag-asa at maluwalhating pagkakahayag ng dakilang Diyos at ng Tagapagligtas natin, si Kristo Jesus, <a id="chapter2_verse14"></a><b><sup>14 </sup></b>na nagbigay ng kaniyang sarili para sa atin upang mailigtas niya tayo mula sa bawat uri ng katampalasanan at linisin para sa kaniyang sarili ang isang bayan na katangi-tanging kaniya, masigasig sa maiinam na gawa.</p>
  <p class="sb">
    <a id="chapter2_verse15"></a>
    <b>
      <sup>15 </sup>
    </b>Magpatuloy ka sa pagsasalita ng mga bagay na ito at sa pagpapayo at pagsaway taglay <a id="page1805"></a>ang lubos na awtoridad na mag-utos. Huwag kang hamakin ng sinumang tao.</p>
</div>