<div>
  <p class="w_biblebookname">Kawikaan</p>
  <p class="sb">
    <a id="page1026"></a>
    <a id="chapter16"></a>
    <a id="chapter16_verse1"></a>
    <span class="w_ch">
      <b>16 </b>
    </span>Sa makalupang tao nauukol ang pagsasaayos ng puso, ngunit mula kay Jehova ang sagot ng dila.</p>
  <p class="sb">
    <a id="chapter16_verse2"></a>
    <b>
      <sup>2 </sup>
    </b>Ang lahat ng mga lakad ng tao ay dalisay sa kaniyang sariling paningin, ngunit sinusukat ni Jehova ang mga espiritu.</p>
  <p class="sb">
    <a id="chapter16_verse3"></a>
    <b>
      <sup>3 </sup>
    </b>Igulong mo ang iyong mga gawain kay Jehova at ang iyong mga plano ay matibay na matatatag.</p>
  <p class="sb">
    <a id="chapter16_verse4"></a>
    <b>
      <sup>4 </sup>
    </b>Ang lahat ng bagay ay ginawa ni Jehova ukol sa kaniyang layunin, oo, maging ang balakyot na ukol sa masamang araw.</p>
  <p class="sb">
    <a id="chapter16_verse5"></a>
    <b>
      <sup>5 </sup>
    </b>Ang lahat ng may pusong mapagmapuri ay karima-rimarim kay Jehova. Ang kamay man ay humawak sa kamay, gayunma’y hindi magiging ligtas ang isa sa kaparusahan.</p>
  <p class="sb">
    <a id="chapter16_verse6"></a>
    <b>
      <sup>6 </sup>
    </b>Sa pamamagitan ng maibiging-kabaitan at katapatan ay naipagbabayad-sala ang kamalian, at dahil sa pagkatakot kay Jehova ay lumalayo sa kasamaan ang isa.</p>
  <p class="sb">
    <a id="chapter16_verse7"></a>
    <b>
      <sup>7 </sup>
    </b>Kapag nalulugod si Jehova sa mga lakad ng isang tao ay pinangyayari niya na maging ang kaniyang mga kaaway ay makipagpayapaan sa kaniya.</p>
  <p class="sb">
    <a id="chapter16_verse8"></a>
    <b>
      <sup>8 </sup>
    </b>Mas mabuti ang kaunti na may katuwiran kaysa sa saganang bunga na walang katarungan.</p>
  <p class="sb">
    <a id="chapter16_verse9"></a>
    <b>
      <sup>9 </sup>
    </b>Ang puso ng makalupang tao ay makapag-iisip ng kaniyang lakad, ngunit si Jehova ang nagtutuwid ng kaniyang mga hakbang.</p>
  <p class="sb">
    <a id="chapter16_verse10"></a>
    <b>
      <sup>10 </sup>
    </b>Ang kinasihang pasiya ay dapat na mapasa mga labi ng hari; sa paghatol ay hindi dapat na maging di-tapat ang kaniyang bibig.</p>
  <p class="sb">
    <a id="chapter16_verse11"></a>
    <b>
      <sup>11 </sup>
    </b>Ang tapat na panukat at timbangan ay kay Jehova; ang lahat ng mga batong panimbang ng supot ay kaniyang gawa.</p>
  <p class="sb">
    <a id="chapter16_verse12"></a>
    <b>
      <sup>12 </sup>
    </b>Ang paggawa ng kabalakyutan ay karima-rimarim sa mga hari, sapagkat sa pamamagitan ng katuwiran ay matibay na natatatag ang trono.</p>
  <p class="sb">
    <a id="chapter16_verse13"></a>
    <b>
      <sup>13 </sup>
    </b>Ang mga labi ng katuwiran ay kalugud-lugod sa isang dakilang hari; at ang nagsasalita ng mga bagay na matuwid ay iniibig niya.</p>
  <p class="sb">
    <a id="chapter16_verse14"></a>
    <b>
      <sup>14 </sup>
    </b>Ang pagngangalit ng hari ay gaya ng mga mensahero ng kamatayan, ngunit ang taong marunong ang siyang umiiwas doon.</p>
  <p class="sb">
    <a id="chapter16_verse15"></a>
    <b>
      <sup>15 </sup>
    </b>Sa liwanag ng mukha ng hari ay may buhay, at ang kaniyang kabutihang-loob ay tulad ng ulap ng ulan sa tagsibol.</p>
  <p class="sb">
    <a id="chapter16_verse16"></a>
    <b>
      <sup>16 </sup>
    </b>Ang pagtatamo ng karunungan ay anong pagkabuti kaysa sa ginto! At ang pagtatamo ng pagkaunawa ay mas mabuting piliin kaysa sa pilak.</p>
  <p class="sb">
    <a id="chapter16_verse17"></a>
    <b>
      <sup>17 </sup>
    </b>Ang lansangang-bayan ng mga matuwid ay ang paglayo sa kasamaan. Ang nagbabantay ng kaniyang lakad ay nag-iingat ng kaniyang kaluluwa.</p>
  <p class="sb">
    <a id="chapter16_verse18"></a>
    <b>
      <sup>18 </sup>
    </b>Ang pagmamapuri ay nauuna sa pagbagsak, at ang palalong espiritu bago ang pagkatisod.</p>
  <p class="sb">
    <a id="chapter16_verse19"></a>
    <b>
      <sup>19 </sup>
    </b>Mas mabuti ang magkaroon ng mapagpakumbabang espiritu kasama ng maaamo kaysa makihati sa samsam kasama ng mga palalo.</p>
  <p class="sb">
    <a id="chapter16_verse20"></a>
    <b>
      <sup>20 </sup>
    </b>Siya na nagpapakita ng kaunawaan sa isang bagay ay makasusumpong ng mabuti, at maligaya siya na nagtitiwala kay Jehova.</p>
  <p class="sb">
    <a id="chapter16_verse21"></a>
    <b>
      <sup>21 </sup>
    </b>Ang may pusong marunong ay tatawaging may-unawa, at siyang matamis ang mga labi <a id="page1027"></a>ay nagdaragdag ng panghikayat.</p>
  <p class="sb">
    <a id="chapter16_verse22"></a>
    <b>
      <sup>22 </sup>
    </b>Ang kaunawaan ay balon ng buhay sa mga may-ari nito; at ang pagdisiplina sa mga mangmang ay kamangmangan.</p>
  <p class="sb">
    <a id="chapter16_verse23"></a>
    <b>
      <sup>23 </sup>
    </b>Pinangyayari ng puso ng marunong na ang kaniyang bibig ay magpakita ng kaunawaan, at sa kaniyang mga labi ay nagdaragdag ito ng panghikayat.</p>
  <p class="sb">
    <a id="chapter16_verse24"></a>
    <b>
      <sup>24 </sup>
    </b>Ang kaiga-igayang mga pananalita ay bahay-pukyutan, matamis sa kaluluwa at kagalingan sa mga buto.</p>
  <p class="sb">
    <a id="chapter16_verse25"></a>
    <b>
      <sup>25 </sup>
    </b>May daan na matuwid sa harap ng isang tao, ngunit ang mga daan ng kamatayan ang huling wakas nito.</p>
  <p class="sb">
    <a id="chapter16_verse26"></a>
    <b>
      <sup>26 </sup>
    </b>Ang kaluluwa ng masipag na manggagawa ay nagpagal para sa kaniya, sapagkat pinilit siya ng kaniyang bibig.</p>
  <p class="sb">
    <a id="chapter16_verse27"></a>
    <b>
      <sup>27 </sup>
    </b>Ang walang-kabuluhang tao ay naghahalukay ng kasamaan, at sa kaniyang mga labi ay may animo’y nakapapasong apoy.</p>
  <p class="sb">
    <a id="chapter16_verse28"></a>
    <b>
      <sup>28 </sup>
    </b>Ang taong mapang-intriga ay laging naghahasik ng pagtatalo, at pinaghihiwalay ng maninirang-puri yaong malalapít sa isa’t isa.</p>
  <p class="sb">
    <a id="chapter16_verse29"></a>
    <b>
      <sup>29 </sup>
    </b>Ang taong marahas ay mandaraya sa kaniyang kapuwa, at tiyak na papaparoonin siya nito sa daang hindi mabuti. <a id="chapter16_verse30"></a><b><sup>30 </sup></b>Ikinikindat niya ang kaniyang mga mata upang magpakana ng mga intriga. Sa pagkagat sa kaniyang mga labi, dinadala nga niya sa kaganapan ang kapinsalaan.</p>
  <p class="sb">
    <a id="chapter16_verse31"></a>
    <b>
      <sup>31 </sup>
    </b>Ang ulong may uban ay korona ng kagandahan kapag ito ay nasusumpungan sa daan ng katuwiran.</p>
  <p class="sb">
    <a id="chapter16_verse32"></a>
    <b>
      <sup>32 </sup>
    </b>Siyang mabagal sa pagkagalit ay mas mabuti kaysa sa makapangyarihang lalaki, at siyang sumusupil sa kaniyang espiritu kaysa sa bumibihag ng lunsod.</p>
  <p class="sb">
    <a id="chapter16_verse33"></a>
    <b>
      <sup>33 </sup>
    </b>Sa kandungan inihahagis ang palabunot, ngunit ang bawat pasiya sa pamamagitan nito ay mula kay Jehova.</p>
</div>