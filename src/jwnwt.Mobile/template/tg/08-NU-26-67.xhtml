<div><div id="chapter26_verse1"><span class="w_ch"><b>26 </b></span>At nangyari nga na pagkatapos ng salot ay ganito ang sinabi ni Jehova kay Moises at kay Eleazar na anak ni Aaron na saserdote: </div><div id="chapter26_verse2"><b><sup>2 </sup></b>“Kunin ninyo ang kabuuang bilang ng buong kapulungan ng mga anak ni Israel mula dalawampung taon ang edad pataas, ayon sa sambahayan ng kanilang mga ama, lahat niyaong nakasasama sa hukbo sa Israel.” </div><div id="chapter26_verse3"><b><sup>3 </sup></b>At si Moises at si Eleazar na saserdote ay nakipag-usap sa kanila sa mga disyertong kapatagan ng Moab sa tabi ng Jordan sa Jerico, na sinasabi: </div><div id="chapter26_verse4"><b><sup>4 </sup></b>“[Kunin ninyo ang kabuuang bilang nila] mula sa edad na dalawampung taon pataas, gaya ng iniutos ni Jehova kay Moises.”</div><div id="chapter26_verse5"><b><sup>5 </sup></b>Si Ruben, na panganay ni Israel; ang mga anak ni Ruben: Mula kay Hanok ay ang pamilya ng mga Hanokita; mula kay Palu ay ang pamilya ng mga Paluita; </div><div id="chapter26_verse6"><b><sup>6 </sup></b>mula kay Hezron ay ang pamilya ng mga Hezronita; mula kay Carmi ay ang pamilya ng mga Carmita. </div><div id="chapter26_verse7"><b><sup>7 </sup></b>Ito ang mga pamilya ng mga Rubenita, at ang mga rehistrado sa kanila ay umabot ng apatnapu’t tatlong libo pitong daan at tatlumpu.</div><div id="chapter26_verse8"><b><sup>8 </sup></b>At ang anak ni Palu ay si Eliab. </div><div id="chapter26_verse9"><b><sup>9 </sup></b>At ang mga anak ni Eliab: Si Nemuel at si Datan at si Abiram. Itong si Datan at si Abiram ay mga tinawag sa kapulungan, na nakipaglaban kay Moises at kay Aaron sa kapulungan ni Kora, nang makipaglaban sila kay Jehova.</div><div id="chapter26_verse10"><b><sup>10 </sup></b>Nang magkagayon ay ibinuka ng lupa ang bibig nito at nilamon sila. Kung tungkol kay Kora, namatay siya noong mamatay ang kapulungan nang tupukin ng apoy ang dalawang daan at limampung lalaki. At sila ay naging isang palatandaan. </div><div id="chapter26_verse11"><b><sup>11 </sup></b>Gayunman, ang mga anak ni Kora ay hindi namatay.</div><div id="chapter26_verse12"><b><sup>12 </sup></b>Ang mga anak ni Simeon ayon sa kanilang mga pamilya: Mula kay Nemuel ay ang pamilya ng mga Nemuelita; mula kay Jamin ay ang pamilya ng mga <div id="page265"></div>Jaminita; mula kay Jakin ay ang pamilya ng mga Jakinita; </div><div id="chapter26_verse13"><b><sup>13 </sup></b>mula kay Zera ay ang pamilya ng mga Zerahita; mula kay Shaul ay ang pamilya ng mga Shaulita. </div><div id="chapter26_verse14"><b><sup>14 </sup></b>Ito ang mga pamilya ng mga Simeonita: dalawampu’t dalawang libo dalawang daan.</div><div id="chapter26_verse15"><b><sup>15 </sup></b>Ang mga anak ni Gad ayon sa kanilang mga pamilya: Mula kay Zepon ay ang pamilya ng mga Zeponita; mula kay Hagi ay ang pamilya ng mga Hagita; mula kay Suni ay ang pamilya ng mga Sunita; </div><div id="chapter26_verse16"><b><sup>16 </sup></b>mula kay Ozni ay ang pamilya ng mga Oznita; mula kay Eri ay ang pamilya ng mga Erita; </div><div id="chapter26_verse17"><b><sup>17 </sup></b>mula kay Arod ay ang pamilya ng mga Arodita; mula kay Areli ay ang pamilya ng mga Arelita. </div><div id="chapter26_verse18"><b><sup>18 </sup></b>Ito ang mga pamilya ng mga anak ni Gad, mula sa mga rehistrado sa kanila: apatnapung libo limang daan.</div><div id="chapter26_verse19"><b><sup>19 </sup></b>Ang mga anak ni Juda ay sina Er at Onan. Gayunman, si Er at si Onan ay namatay sa lupain ng Canaan. </div><div id="chapter26_verse20"><b><sup>20 </sup></b>At ang naging mga anak ni Juda, ayon sa kanilang mga pamilya: Mula kay Shela ay ang pamilya ng mga Shelanita; mula kay Perez ay ang pamilya ng mga Perezita; mula kay Zera ay ang pamilya ng mga Zerahita. </div><div id="chapter26_verse21"><b><sup>21 </sup></b>At ang naging mga anak ni Perez: Mula kay Hezron ay ang pamilya ng mga Hezronita; mula kay Hamul ay ang pamilya ng mga Hamulita. </div><div id="chapter26_verse22"><b><sup>22 </sup></b>Ito ang mga pamilya ni Juda, mula sa mga rehistrado sa kanila: pitumpu’t anim na libo limang daan.</div><div id="chapter26_verse23"><b><sup>23 </sup></b>Ang mga anak ni Isacar ayon sa kanilang mga pamilya ay: Mula kay Tola ay ang pamilya ng mga Tolaita; mula kay Puva ay ang pamilya ng mga Puniteo; </div><div id="chapter26_verse24"><b><sup>24 </sup></b>mula kay Jasub ay ang pamilya ng mga Jasubita; mula kay Simron ay ang pamilya ng mga Simronita. </div><div id="chapter26_verse25"><b><sup>25 </sup></b>Ito ang mga pamilya ni Isacar, mula sa mga rehistrado sa kanila: animnapu’t apat na libo tatlong daan.</div><div id="chapter26_verse26"><b><sup>26 </sup></b>Ang mga anak ni Zebulon ayon sa kanilang mga pamilya ay: Mula kay Sered ay ang pamilya ng mga Seredita; mula kay Elon ay ang pamilya ng mga Elonita; mula kay Jahleel ay ang pamilya ng mga Jahleelita. </div><div id="chapter26_verse27"><b><sup>27 </sup></b>Ito ang mga pamilya ng mga Zebulonita, mula sa mga rehistrado sa kanila: animnapung libo limang daan.</div><div id="chapter26_verse28"><b><sup>28 </sup></b>Ang mga anak ni Jose ayon sa kanilang mga pamilya ay sina Manases at Efraim. </div><div id="chapter26_verse29"><b><sup>29 </sup></b>Ang mga anak ni Manases ay: Mula kay Makir ay ang pamilya ng mga Makirita. At naging anak ni Makir si Gilead. Mula kay Gilead ay ang pamilya ng mga Gileadita. </div><div id="chapter26_verse30"><b><sup>30 </sup></b>Ito ang mga anak ni Gilead: Mula kay Iezer ay ang pamilya ng mga Iezerita; mula kay Helek ay ang pamilya ng mga Helekita; </div><div id="chapter26_verse31"><b><sup>31 </sup></b>mula kay Asriel ay ang pamilya ng mga Asrielita; mula kay Sikem ay ang pamilya ng mga Sikemita; </div><div id="chapter26_verse32"><b><sup>32 </sup></b>mula kay Semida ay ang pamilya ng mga Semidaita; mula kay Heper ay ang pamilya ng mga Heperita. </div><div id="chapter26_verse33"><b><sup>33 </sup></b>At si Zelopehad na anak ni Heper ay hindi nagkaroon ng mga anak na lalaki, kundi mga anak na babae, at ang mga pangalan ng mga anak na babae ni Zelopehad ay Maala at Noa, Hogla, Milca at Tirza. </div><div id="chapter26_verse34"><b><sup>34 </sup></b>Ito ang mga pamilya ni Manases, at ang mga rehistrado sa kanila ay limampu’t dalawang libo pitong daan.</div><div id="chapter26_verse35"><b><sup>35 </sup></b>Ito ang mga anak ni Efraim ayon sa kanilang mga pamilya: Mula kay Sutela ay ang pamilya ng mga Sutelahita; mula kay Beker ay ang pamilya ng mga Bekerita; mula kay Tahan ay ang pamilya ng mga Tahanita. <div id="page266"></div></div><div id="chapter26_verse36"><b><sup>36 </sup></b>At ito ang mga anak ni Sutela: Mula kay Eran ay ang pamilya ng mga Eranita. </div><div id="chapter26_verse37"><b><sup>37 </sup></b>Ito ang mga pamilya ng mga anak ni Efraim, mula sa mga rehistrado sa kanila: tatlumpu’t dalawang libo limang daan. Ito ang mga anak ni Jose ayon sa kanilang mga pamilya.</div><div id="chapter26_verse38"><b><sup>38 </sup></b>Ang mga anak ni Benjamin ayon sa kanilang mga pamilya ay: Mula kay Bela ay ang pamilya ng mga Belaita; mula kay Asbel ay ang pamilya ng mga Asbelita; mula kay Ahiram ay ang pamilya ng mga Ahiramita; </div><div id="chapter26_verse39"><b><sup>39 </sup></b>mula kay Sepupam ay ang pamilya ng mga Supamita; mula kay Hupam ay ang pamilya ng mga Hupamita. </div><div id="chapter26_verse40"><b><sup>40 </sup></b>Ang naging mga anak ni Bela ay si Ard at si Naaman: Mula kay Ard ay ang pamilya ng mga Ardita; mula kay Naaman ay ang pamilya ng mga Naamita. </div><div id="chapter26_verse41"><b><sup>41 </sup></b>Ito ang mga anak ni Benjamin ayon sa kanilang mga pamilya, at ang mga rehistrado sa kanila ay apatnapu’t limang libo anim na raan.</div><div id="chapter26_verse42"><b><sup>42 </sup></b>Ito ang mga anak ni Dan ayon sa kanilang mga pamilya: Mula kay Suham ay ang pamilya ng mga Suhamita. Ito ang mga pamilya ni Dan ayon sa kanilang mga pamilya. </div><div id="chapter26_verse43"><b><sup>43 </sup></b>Ang lahat ng pamilya ng mga Suhamita, mula sa mga rehistrado sa kanila, ay animnapu’t apat na libo apat na raan.</div><div id="chapter26_verse44"><b><sup>44 </sup></b>Ang mga anak ni Aser ayon sa kanilang mga pamilya ay: Mula kay Imnah ay ang pamilya ng mga Imnaita; mula kay Isvi ay ang pamilya ng mga Isvita; mula kay Berias ay ang pamilya ng mga Beriita; </div><div id="chapter26_verse45"><b><sup>45 </sup></b>mula sa mga anak ni Berias: Mula kay Heber ay ang pamilya ng mga Heberita; mula kay Malkiel ay ang pamilya ng mga Malkielita. </div><div id="chapter26_verse46"><b><sup>46 </sup></b>At ang pangalan ng anak na babae ni Aser ay Sera. </div><div id="chapter26_verse47"><b><sup>47 </sup></b>Ito ang mga pamilya ng mga anak ni Aser, mula sa mga rehistrado sa kanila: limampu’t tatlong libo apat na raan.</div><div id="chapter26_verse48"><b><sup>48 </sup></b>Ang mga anak ni Neptali ayon sa kanilang mga pamilya ay: Mula kay Jahzeel ay ang pamilya ng mga Jahzeelita; mula kay Guni ay ang pamilya ng mga Gunita; </div><div id="chapter26_verse49"><b><sup>49 </sup></b>mula kay Jezer ay ang pamilya ng mga Jezerita; mula kay Silem ay ang pamilya ng mga Silemita. </div><div id="chapter26_verse50"><b><sup>50 </sup></b>Ito ang mga pamilya ni Neptali ayon sa kanilang mga pamilya, at ang mga rehistrado sa kanila ay apatnapu’t limang libo apat na raan.</div><div id="chapter26_verse51"><b><sup>51 </sup></b>Ito ang mga rehistrado mula sa mga anak ni Israel: anim na raan at isang libo pitong daan at tatlumpu.</div><div id="chapter26_verse52"><b><sup>52 </sup></b>Pagkatapos ay nagsalita si Jehova kay Moises, na sinasabi: </div><div id="chapter26_verse53"><b><sup>53 </sup></b>“Sa mga ito ay hahati-hatiin ang lupain na magiging mana ayon sa bilang ng mga pangalan. </div><div id="chapter26_verse54"><b><sup>54 </sup></b>Ayon sa kalakhan ng bilang ay daragdagan mo ang mana ng isa, at ayon sa kakauntian ay babawasan mo ang mana ng isa. Ang mana ng bawat isa ay ibibigay ayon sa kaniyang mga rehistrado. </div><div id="chapter26_verse55"><b><sup>55 </sup></b>Tanging sa pamamagitan ng palabunutan hahati-hatiin ang lupain. Ayon sa mga pangalan ng mga tribo ng kanilang mga ama ay tatanggap sila ng mana. </div><div id="chapter26_verse56"><b><sup>56 </sup></b>Sa pamamagitan ng kapasiyahan ng palabunutan ay hahati-hatiin ang mana ng isa sa pagitan ng marami at ng kaunti.”</div><div id="chapter26_verse57"><b><sup>57 </sup></b>At ito ang mga rehistrado mula sa mga Levita ayon sa kanilang mga pamilya: Mula kay Gerson ay ang pamilya ng mga Gersonita; mula kay Kohat ay ang pamilya ng mga Kohatita; mula kay Merari ay ang pamilya ng mga Merarita. </div><div id="chapter26_verse58"><b><sup>58 </sup></b>Ito ang mga pamilya ng mga Levita: ang pamilya ng mga Libnita, <div id="page267"></div>ang pamilya ng mga Hebronita, ang pamilya ng mga Mahalita, ang pamilya ng mga Musita, ang pamilya ng mga Korahita.</div><div id="chapter26_verse59"><b><sup>59 </sup></b>At ang pangalan ng asawa ni Amram ay Jokebed, na anak na babae ni Levi, na ipinanganak ng kaniyang asawa kay Levi sa Ehipto. Sa kalaunan ay ipinanganak niya kay Amram si Aaron at si Moises at si Miriam na kanilang kapatid. </div><div id="chapter26_verse60"><b><sup>60 </sup></b>At ipinanganak kay Aaron si Nadab at si Abihu, si Eleazar at si Itamar. </div><div id="chapter26_verse61"><b><sup>61 </sup></b>Ngunit si Nadab at si Abihu ay namatay dahil sa paghahandog nila ng kakaibang apoy sa harap ni Jehova.</div><div id="chapter26_verse62"><b><sup>62 </sup></b>At ang mga rehistrado sa kanila ay umabot ng dalawampu’t tatlong libo, lahat ng lalaki mula sa gulang na isang buwan pataas. Sa dahilang hindi sila inirehistro na kasama ng mga anak ni Israel, sapagkat walang mana na ibibigay sa kanila sa gitna ng mga anak ni Israel.</div><div id="chapter26_verse63"><b><sup>63 </sup></b>Ito ang mga inirehistro ni Moises at ni Eleazar na saserdote noong irehistro nila ang mga anak ni Israel sa mga disyertong kapatagan ng Moab sa tabi ng Jordan sa Jerico. </div><div id="chapter26_verse64"><b><sup>64 </sup></b>Ngunit sa mga ito ay walang tao na mula roon sa mga inirehistro ni Moises at ni Aaron na saserdote noong irehistro nila ang mga anak ni Israel sa ilang ng Sinai. </div><div id="chapter26_verse65"><b><sup>65 </sup></b>Sapagkat sinabi ni Jehova may kinalaman sa kanila: “Sila ay mamamatay nang walang pagsala sa ilang.” Kaya walang isa mang taong natira sa kanila maliban kay Caleb na anak ni Jepune at kay Josue na anak ni Nun.</div></div>