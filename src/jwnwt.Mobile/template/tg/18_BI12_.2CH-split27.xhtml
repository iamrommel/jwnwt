<div>
  <div id="chapter27_verse1">
    <span class="w_ch">
      <b>27 </b>
    </span>Dalawampu’t limang taóng gulang si Jotam nang magsimula siyang maghari, at labing-anim na taon siyang naghari sa Jerusalem. At ang pangalan <div id="page723"></div>ng kaniyang ina ay Jerusah na anak ni Zadok. </div>
  <div id="chapter27_verse2">
    <b>
      <sup>2 </sup>
    </b>At patuloy niyang ginawa ang tama sa paningin ni Jehova, ayon sa lahat ng ginawa ni Uzias na kaniyang ama. Ngunit hindi niya pinanghimasukan ang templo ni Jehova. Gayunman, ang bayan ay gumagawi pa nang kapaha-pahamak. </div>
  <div id="chapter27_verse3">
    <b>
      <sup>3 </sup>
    </b>Siya mismo ang nagtayo ng mataas na pintuang-daan ng bahay ni Jehova, at sa pader ng Opel ay napakarami niyang itinayo. </div>
  <div id="chapter27_verse4">
    <b>
      <sup>4 </sup>
    </b>At nagtayo siya ng mga lunsod sa bulubunduking pook ng Juda, at sa mga kakahuyan ay nagtayo siya ng mga nakukutaang dako at mga tore. </div>
  <div id="chapter27_verse5">
    <b>
      <sup>5 </sup>
    </b>At siya ay nakipagdigma laban sa hari ng mga anak ni Ammon at nang maglaon ay napatunayang mas malakas kaysa sa kanila, kung kaya ang mga anak ni Ammon ay nagbigay sa kaniya nang taóng iyon ng isang daang talentong pilak at sampung libong takal na kor ng trigo at sampung libo ng sebada. Ito ang ibinayad sa kaniya ng mga anak ni Ammon, gayundin nang ikalawang taon at nang ikatlo. </div>
  <div id="chapter27_verse6">
    <b>
      <sup>6 </sup>
    </b>Kaya patuloy na nagpakalakas si Jotam, sapagkat inihanda niya ang kaniyang mga lakad sa harap ni Jehova na kaniyang Diyos.</div>
  <div id="chapter27_verse7">
    <b>
      <sup>7 </sup>
    </b>Kung tungkol sa iba pa sa mga pangyayari kay Jotam at sa lahat ng kaniyang mga digmaan at sa kaniyang mga lakad, doon nakasulat ang mga iyon sa Aklat ng mga Hari ng Israel at ng Juda. </div>
  <div id="chapter27_verse8">
    <b>
      <sup>8 </sup>
    </b>Dalawampu’t limang taóng gulang siya nang magsimula siyang maghari, at labing-anim na taon siyang naghari sa Jerusalem. </div>
  <div id="chapter27_verse9">
    <b>
      <sup>9 </sup>
    </b>Sa wakas si Jotam ay humigang kasama ng kaniyang mga ninuno, at inilibing nila siya sa Lunsod ni David. At si Ahaz na kaniyang anak ay nagsimulang maghari bilang kahalili niya.</div>
</div>