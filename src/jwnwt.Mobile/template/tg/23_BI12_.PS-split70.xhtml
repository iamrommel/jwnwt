<div>
  <p class="w_biblebookname">Awit</p>
  <p class="sw">Sa tagapangasiwa. Ni David, upang magpaalaala.</p>
  <p class="sl">
    <a id="chapter70"></a>
    <a id="chapter70_verse1"></a>
    <span class="w_ch">
      <b>70 </b>
    </span>O Diyos, sa pagliligtas sa akin,</p>
  <p class="sz">O Jehova, sa pagtulong sa akin ay magmadali ka.</p>
  <p class="sl">
    <a id="chapter70_verse2"></a>
    <b>
      <sup>2 </sup>
    </b>Mapahiya nawa at malito yaong mga naghahanap sa aking kaluluwa.</p>
  <p class="sz">Mapaurong nawa at maaba yaong mga nalulugod sa aking kapahamakan.</p>
  <p class="sl">
    <a id="chapter70_verse3"></a>
    <b>
      <sup>3 </sup>
    </b>Mapabalik nawa dahil sa kanilang kahihiyan yaong mga nagsasabi: “Aha, aha!”</p>
  <p class="sl">
    <a id="chapter70_verse4"></a>
    <b>
      <sup>4 </sup>
    </b>Magbunyi nawa sila at magsaya sa iyo, silang lahat na humahanap sa iyo,</p>
  <p class="sz">At lagi nawa nilang sabihin: “Dakilain nawa ang Diyos!”—niyaong mga umiibig sa iyong pagliligtas.</p>
  <p class="sl">
    <a id="chapter70_verse5"></a>
    <b>
      <sup>5 </sup>
    </b>Ngunit ako ay napipighati at dukha.</p>
  <p class="sz">O Diyos, kumilos ka nang mabilis para sa akin.</p>
  <p class="sp">Ikaw ang aking katulong at ang Tagapaglaan ko ng pagtakas.</p>
  <p class="sz">O Jehova, huwag kang lubhang magluwat.</p>
</div>