<div>
  <p class="w_biblebookname">Kawikaan</p>
  <p class="sb">
    <a id="chapter26"></a>
    <a id="chapter26_verse1"></a>
    <span class="w_ch">
      <b>26 </b>
    </span>Tulad ng niyebe sa tag-araw at tulad ng ulan sa panahon ng pag-aani, ang kaluwalhatian ay hindi rin nararapat sa hangal.</p>
  <p class="sb">
    <a id="chapter26_verse2"></a>
    <b>
      <sup>2 </sup>
    </b>Gaya ng ibong may dahilan sa pagtakas at gaya ng langay-langayan sa paglipad, ang sumpa ay hindi rin dumarating nang walang tunay na dahilan.</p>
  <p class="sb">
    <a id="chapter26_verse3"></a>
    <b>
      <sup>3 </sup>
    </b>Ang panghagupit ay para sa kabayo, ang renda ay para sa asno, at ang pamalo ay para sa likod ng mga taong hangal.</p>
  <p class="sb">
    <a id="chapter26_verse4"></a>
    <b>
      <sup>4 </sup>
    </b>Huwag mong sagutin ang sinumang hangal ayon sa kaniyang kamangmangan, upang hindi ka rin maging katulad niya.</p>
  <p class="sb">
    <a id="chapter26_verse5"></a>
    <b>
      <sup>5 </sup>
    </b>Sagutin mo ang hangal ayon sa kaniyang kamangmangan, upang hindi siya maging marunong sa kaniyang sariling paningin.</p>
  <p class="sb">
    <a id="chapter26_verse6"></a>
    <b>
      <sup>6 </sup>
    </b>Gaya ng isa na pumuputol ng kaniyang mga paa, gaya ng isa na umiinom ng karahasan, gayon siya na naglalagak ng mga bagay sa kamay ng hangal.</p>
  <p class="sb">
    <a id="chapter26_verse7"></a>
    <b>
      <sup>7 </sup>
    </b>Sumalok ba ng tubig ang mga binti ng pilay? Kung gayon ay may kawikaan sa bibig ng mga taong hangal.</p>
  <p class="sb">
    <a id="chapter26_verse8"></a>
    <b>
      <sup>8 </sup>
    </b>Tulad ng isa na nagtatago ng bato sa bunton ng mga bato, gayon ang isa na nagbibigay ng kaluwalhatian sa isang hangal.</p>
  <p class="sb">
    <a id="chapter26_verse9"></a>
    <b>
      <sup>9 </sup>
    </b>Kung paanong ang matinik na panirang-damo ay napasakamay <a id="page1040"></a>ng lasenggo, gayon ang kawikaan sa bibig ng mga taong hangal.</p>
  <p class="sb">
    <a id="chapter26_verse10"></a>
    <b>
      <sup>10 </sup>
    </b>Gaya ng mamamana na umuulos ng lahat ng bagay ay gayon ang umuupa sa hangal o ang umuupa sa mga nagdaraan.</p>
  <p class="sb">
    <a id="chapter26_verse11"></a>
    <b>
      <sup>11 </sup>
    </b>Tulad ng asong bumabalik sa kaniyang suka, inuulit ng hangal ang kaniyang kamangmangan.</p>
  <p class="sb">
    <a id="chapter26_verse12"></a>
    <b>
      <sup>12 </sup>
    </b>Nakakita ka na ba ng taong marunong sa kaniyang sariling paningin? May higit pang pag-asa para sa hangal kaysa sa kaniya.</p>
  <p class="sb">
    <a id="chapter26_verse13"></a>
    <b>
      <sup>13 </sup>
    </b>Sinasabi ng tamad: “May batang leon sa daan, isang leon sa gitna ng mga liwasan.”</p>
  <p class="sb">
    <a id="chapter26_verse14"></a>
    <b>
      <sup>14 </sup>
    </b>Ang pinto ay pumipihit sa paikutan nito, at ang tamad sa kaniyang higaan.</p>
  <p class="sb">
    <a id="chapter26_verse15"></a>
    <b>
      <sup>15 </sup>
    </b>Itinatago ng tamad ang kaniyang kamay sa mangkok na pampiging; labis siyang nanghihimagod upang ibalik iyon sa kaniyang bibig.</p>
  <p class="sb">
    <a id="chapter26_verse16"></a>
    <b>
      <sup>16 </sup>
    </b>Ang tamad ay mas marunong sa kaniyang sariling paningin kaysa sa pito na tumutugon nang may katinuan.</p>
  <p class="sb">
    <a id="chapter26_verse17"></a>
    <b>
      <sup>17 </sup>
    </b>Gaya ng isa na sumusunggab sa mga tainga ng aso ang sinumang dumaraan na ikinagagalit ang pag-aaway na hindi kaniya.</p>
  <p class="sb">
    <a id="chapter26_verse18"></a>
    <b>
      <sup>18 </sup>
    </b>Tulad ng baliw na nagpapahilagpos ng nagliliyab na mga suligi, mga palaso at kamatayan, <a id="chapter26_verse19"></a><b><sup>19 </sup></b>gayon ang taong nandaraya sa kaniyang kapuwa at nagsasabi: “Hindi ba nagbibiro lamang ako?”</p>
  <p class="sb">
    <a id="chapter26_verse20"></a>
    <b>
      <sup>20 </sup>
    </b>Kung saan walang kahoy ay namamatay ang apoy, at kung saan walang maninirang-puri ay natitigil ang pagtatalo.</p>
  <p class="sb">
    <a id="chapter26_verse21"></a>
    <b>
      <sup>21 </sup>
    </b>Gaya ng uling para sa mga baga at ng kahoy para sa apoy, gayon ang taong mahilig makipagtalo na nagpapaningas ng pag-aaway.</p>
  <p class="sb">
    <a id="chapter26_verse22"></a>
    <b>
      <sup>22 </sup>
    </b>Ang mga salita ng isang maninirang-puri ay tulad ng mga bagay na nilululon nang may kasibaan, na bumababa sa mga kaloob-loobang bahagi ng tiyan.</p>
  <p class="sb">
    <a id="chapter26_verse23"></a>
    <b>
      <sup>23 </sup>
    </b>Gaya ng pampakintab na pilak na ikinakalupkop sa bibingang luwad ang maaalab na labi na may masamang puso.</p>
  <p class="sb">
    <a id="chapter26_verse24"></a>
    <b>
      <sup>24 </sup>
    </b>Ang napopoot ay nagbabalatkayo sa pamamagitan ng kaniyang mga labi, ngunit sa loob niya ay naglalagay siya ng panlilinlang. <a id="chapter26_verse25"></a><b><sup>25 </sup></b>Bagaman ginagawa niyang magiliw ang kaniyang tinig, huwag mo siyang paniwalaan, sapagkat may pitong karima-rimarim na bagay sa kaniyang puso. <a id="chapter26_verse26"></a><b><sup>26 </sup></b>Ang pagkapoot ay tinatakpan ng panlilinlang. Ang kaniyang kasamaan ay malalantad sa kongregasyon.</p>
  <p class="sb">
    <a id="chapter26_verse27"></a>
    <b>
      <sup>27 </sup>
    </b>Siyang dumudukal ng hukay ay doon din mahuhulog, at siyang nagpapagulong ng bato—sa kaniya rin iyon babalik.</p>
  <p class="sb">
    <a id="chapter26_verse28"></a>
    <b>
      <sup>28 </sup>
    </b>Ang dilang bulaan ay napopoot sa isa na sinisiil nito, at ang bibig na labis na mapamuri ay nagpapangyari ng pagbagsak.</p>
</div>