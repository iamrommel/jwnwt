<div>
  <div id="chapter57_verse1">
    <span class="w_ch">
      <b>57 </b>
    </span>Ang matuwid ay namatay, ngunit walang sinumang nagsasapuso nito. At ang mga taong may maibiging-kabaitan ay napipisan sa mga patay, at walang sinumang nakauunawa na dahil nga sa kapahamakan kung kaya nahihiwalay ang matuwid. </div>
  <div id="chapter57_verse2">
    <b>
      <sup>2 </sup>
    </b>Pumapasok siya sa kapayapaan; nagpapahinga sila sa kanilang mga higaan, ang bawat isa na lumalakad nang matuwid.</div>
  <div id="chapter57_verse3">
    <b>
      <sup>3 </sup>
    </b>“Kung tungkol sa inyo, lumapit kayo rito, kayong mga anak ng babaing nanghuhula, na binhi ng isang taong mapangalunya at ng isang babaing nagpapatutot: </div>
  <div id="chapter57_verse4">
    <b>
      <sup>4 </sup>
    </b>Dahil kanino kung kaya kayo lubhang nagkakatuwaan? Laban kanino ninyo laging ibinubukang mabuti ang bibig, na laging inilalawit ang dila? Hindi ba kayo ang mga anak ng pagsalansang, ang binhi ng kabulaanan, </div>
  <div id="chapter57_verse5">
    <b>
      <sup>5 </sup>
    </b>yaong mga nagpapaalab ng pita sa gitna ng malalaking punungkahoy, sa ilalim ng bawat mayabong na punungkahoy, na pumapatay ng mga anak sa mga agusang libis sa ilalim ng mga awang ng malalaking bato?</div>
  <div id="chapter57_verse6">
    <b>
      <sup>6 </sup>
    </b>“Ang iyong takdang bahagi ay naroon sa makikinis na bato ng agusang libis. Sila—sila ang iyong bahagi. Bukod diyan, sa kanila ay nagbuhos ka ng handog na inumin, naghandog ka ng kaloob. Maaaliw ko ba ang aking sarili sa mga bagay na ito? </div>
  <div id="chapter57_verse7">
    <b>
      <sup>7 </sup>
    </b>Sa ibabaw ng bundok na mataas at matayog ay inilagay mo ang iyong higaan. Doon din ay umahon ka upang maghandog ng hain. </div>
  <div id="chapter57_verse8">
    <b>
      <sup>8 </sup>
    </b>At sa likuran ng pinto at ng poste ng pinto ay inilagay mo ang iyong pang-alaala. Sapagkat nang mahiwalay sa akin ay naghubad ka at umahon; pinaluwang mo ang iyong higaan. At sa ganang iyo ay nakipagtipan ka sa kanila. Inibig mo ang higaan kasama nila. Ang sangkap ng lalaki ay nakita mo. </div>
  <div id="chapter57_verse9">
    <b>
      <sup>9 </sup>
    </b>At bumaba kang patungo sa Melec taglay ang langis, at patuloy mong pinarami ang iyong mga ungguento. At patuloy mong ipinadala sa malayo ang iyong mga sugo, anupat ibinaba mo sa Sheol ang mga bagay-bagay. </div>
  <div id="chapter57_verse10">
    <b>
      <sup>10 </sup>
    </b>Sa karamihan ng iyong mga lakad ay nagpagal ka. Hindi mo sinabi, ‘Wala nang pag-asa!’ Nakasumpong ka ng pagpapanumbalik ng <div id="page1142"></div>iyong lakas. Kaya naman hindi ka nagkasakit.</div>
  <div id="chapter57_verse11">
    <b>
      <sup>11 </sup>
    </b>“Kanino ka nangilabot at nagsimulang matakot, anupat nagsinungaling ka? Ngunit hindi ako ang inalaala mo. Wala kang isinapusong anuman. Hindi ba ako nananahimik at nagtatago ng mga bagay-bagay? Kaya hindi ka natakot sa akin. </div>
  <div id="chapter57_verse12">
    <b>
      <sup>12 </sup>
    </b>Ihahayag ko ang iyong katuwiran at ang iyong mga gawa, na hindi ka makikinabang sa mga iyon. </div>
  <div id="chapter57_verse13">
    <b>
      <sup>13 </sup>
    </b>Kapag humingi ka ng saklolo ay hindi ka ililigtas ng iyong natipong mga bagay, kundi isang hangin ang tatangay sa lahat ng mga iyon. Isang singaw ang kukuha ng mga iyon, ngunit yaong nanganganlong sa akin ay magmamana ng lupain at magmamay-ari ng aking banal na bundok. </div>
  <div id="chapter57_verse14">
    <b>
      <sup>14 </sup>
    </b>At tiyak na may magsasabi, ‘Tambakan ninyo, tambakan ninyo! Hawanin ninyo ang daan. Alisin ninyo ang anumang halang sa daan ng aking bayan.’ ”</div>
  <div id="chapter57_verse15">
    <b>
      <sup>15 </sup>
    </b>Sapagkat ito ang sinabi ng Isa na Mataas at Matayog, na tumatahan magpakailanman at may pangalang banal: “Tumatahan ako sa kaitaasan at sa dakong banal, kasama rin ng isa na nasisiil at may mapagpakumbabang espiritu, upang ipanumbalik ang espiritu ng mga maralita at upang ipanumbalik ang puso ng mga sinisiil. </div>
  <div id="chapter57_verse16">
    <b>
      <sup>16 </sup>
    </b>Sapagkat hindi ako makikipaglaban hanggang sa panahong walang takda, ni magagalit man ako nang walang hanggan; sapagkat dahil sa akin ay manghihina ang espiritu, maging ang mga nilalang na humihinga na ako mismo ang gumawa.</div>
  <div id="chapter57_verse17">
    <b>
      <sup>17 </sup>
    </b>“Dahil sa kamalian ng kaniyang di-tapat na pakinabang ay nagalit ako, at sinaktan ko siya, na ikinukubli ang aking mukha, habang ako ay nagagalit. Ngunit patuloy siyang lumakad na isang suwail ayon sa lakad ng kaniyang puso. </div>
  <div id="chapter57_verse18">
    <b>
      <sup>18 </sup>
    </b>Nakita ko ang kaniya mismong mga lakad; at pinasimulan kong pagalingin siya at patnubayan siya at gumanti ng kaaliwan sa kaniya at sa kaniyang mga nagdadalamhati.”</div>
  <div id="chapter57_verse19">
    <b>
      <sup>19 </sup>
    </b>“Nilalalang ko ang bunga ng mga labi. Namamalaging kapayapaan ang tataglayin niyaong nasa malayo at niyaong nasa malapit,” ang sabi ni Jehova, “at pagagalingin ko siya.”</div>
  <div id="chapter57_verse20">
    <b>
      <sup>20 </sup>
    </b>“Ngunit ang mga balakyot ay gaya ng dagat na umaalimbukay, kapag hindi ito humuhupa, na ang tubig nito ay patuloy na nag-aalimbukay ng damong-dagat at lusak. </div>
  <div id="chapter57_verse21">
    <b>
      <sup>21 </sup>
    </b>Walang kapayapaan,” ang sabi ng aking Diyos, “para sa mga balakyot.”</div>
</div>