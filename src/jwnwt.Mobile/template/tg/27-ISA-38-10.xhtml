<div><div id="chapter38_verse1"><span class="w_ch"><b>38 </b></span>Nang mga araw na iyon ay nagkasakit si Hezekias at nasa bingit na ng kamatayan. Kaya si Isaias na anak ni Amoz na propeta ay pumaroon sa kaniya at nagsabi sa kaniya: “Ito ang sinabi ni Jehova, ‘Mag-utos ka sa iyong sambahayan, sapagkat ikaw ay talagang mamamatay at hindi mabubuhay.’ ” </div><div id="chapter38_verse2"><b><sup>2 </sup></b>Sa gayon ay iniharap ni Hezekias sa pader ang kaniyang mukha at nagsimulang manalangin kay Jehova </div><div id="chapter38_verse3"><b><sup>3 </sup></b>at nagsabi: “Nagsusumamo ako sa iyo, O Jehova, alalahanin mo, pakisuyo, kung paanong lumakad ako sa harap mo na may pagkamatapat at may pusong sakdal, at ang mabuti sa iyong paningin ay ginawa ko.” At si Hezekias ay nagsimulang tumangis nang labis-labis.</div><div id="chapter38_verse4"><b><sup>4 </sup></b>At ang salita ni Jehova ay dumating ngayon kay Isaias, na nagsasabi: </div><div id="chapter38_verse5"><b><sup>5 </sup></b>“Yumaon ka, at sabihin mo kay Hezekias, ‘Ito ang sinabi ni Jehova na Diyos ni David na iyong ninuno: “Narinig ko ang iyong panalangin. Nakita ko ang iyong mga luha. Narito, daragdagan ko ang iyong mga araw ng labinlimang taon; </div><div id="chapter38_verse6"><b><sup>6 </sup></b>at mula sa palad ng hari ng Asirya ay ililigtas kita at ang lunsod na ito, at ipagtatanggol ko ang lunsod na ito. </div><div id="chapter38_verse7"><b><sup>7 </sup></b>At ito ang tanda para sa iyo mula kay Jehova na isasagawa ni Jehova ang salitang ito na sinalita niya: </div><div id="chapter38_verse8"><b><sup>8 </sup></b>Narito, pinaaatras ko nang sampung baytang ang anino sa mga baytang na nakababa na sa mga baytang ng hagdan ni Ahaz dahil sa araw.” ’ ” At ang araw ay unti-unting bumalik nang sampung baytang sa mga baytang ng hagdan na binabaan nito.</div><div id="chapter38_verse9"><b><sup>9 </sup></b>Isang sulat ni Hezekias na hari ng Juda, nang siya ay magkasakit at gumaling sa kaniyang sakit.</div><div id="chapter38_verse21"><b><sup>21 </sup></b>At sinabi ni Isaias: “Kumuha sila ng kakaning pinatuyong igos na pinipi at ipahid nila iyon sa bukol, upang gumaling siya.” </div><div id="chapter38_verse22"><b><sup>22 </sup></b>Samantala, sinabi ni Hezekias: “Ano ang tanda na ako ay aahon sa bahay ni Jehova?”</div></div>