<div>
  <div id="chapter39_verse1">
    <span class="w_ch">
      <b>39 </b>
    </span>At mula sa sinulid na asul at lanang tinina sa mamula-mulang purpura at sinulid na iskarlatang kokus ay gumawa <div id="page159"></div>sila ng mga kasuutan na yari sa gawang hinabi para sa paglilingkod sa dakong banal. Sa gayon ay ginawa nila ang mga banal na kasuutan para kay Aaron, gaya ng iniutos ni Jehova kay Moises.</div>
  <div id="chapter39_verse2">
    <b>
      <sup>2 </sup>
    </b>At ginawa niya ang epod na yari sa ginto, sinulid na asul at lanang tinina sa mamula-mulang purpura at sinulid na iskarlatang kokus at mainam na linong pinilipit. </div>
  <div id="chapter39_verse3">
    <b>
      <sup>3 </sup>
    </b>At nagpitpit sila ng mga laminang ginto hanggang maging maninipis na piraso, at pumutol siya ng mga hibla upang itahing kasama ng sinulid na asul at lanang tinina sa mamula-mulang purpura at sinulid na iskarlatang kokus at mainam na lino, na gawa ng isang burdador. </div>
  <div id="chapter39_verse4">
    <b>
      <sup>4 </sup>
    </b>Gumawa sila ng mga dugtungang pambalikat para roon na magkarugtong. Magkarugtong ito sa dalawang dulo nito. </div>
  <div id="chapter39_verse5">
    <b>
      <sup>5 </sup>
    </b>At ang pamigkis, na nasa ibabaw nito bilang panali niyaon, ay yari sa gayunding materyales ayon sa kayarian nito, na ginto, sinulid na asul, at lanang tinina sa mamula-mulang purpura at sinulid na iskarlatang kokus at mainam na linong pinilipit, gaya ng iniutos ni Jehova kay Moises.</div>
  <div id="chapter39_verse6">
    <b>
      <sup>6 </sup>
    </b>At inilagay nila ang mga batong onix sa mga enggasteng ginto, na nililukan ng mga lilok ng isang pantatak ayon sa mga pangalan ng mga anak ni Israel. </div>
  <div id="chapter39_verse7">
    <b>
      <sup>7 </sup>
    </b>Sa gayon ay inilagay niya ang mga iyon sa ibabaw ng mga dugtungang pambalikat ng epod bilang mga batong pang-alaala para sa mga anak ni Israel, gaya ng iniutos ni Jehova kay Moises. </div>
  <div id="chapter39_verse8">
    <b>
      <sup>8 </sup>
    </b>At ginawa niya ang pektoral na yari ng isang burdador, tulad ng kayarian ng epod, mula sa ginto, sinulid na asul at lanang tinina sa mamula-mulang purpura at sinulid na iskarlatang kokus at mainam na linong pinilipit. </div>
  <div id="chapter39_verse9">
    <b>
      <sup>9 </sup>
    </b>Ito ay parisukat kapag itiniklop. Ginawa nila ang pektoral, na kapag itiniklop ay isang dangkal ng kamay ang haba nito at isang dangkal ang lapad nito. </div>
  <div id="chapter39_verse10">
    <b>
      <sup>10 </sup>
    </b>At kinalupkupan nila iyon ng apat na hanay ng mga bato. Hanay ng rubi, topacio at esmeralda ang unang hanay. </div>
  <div id="chapter39_verse11">
    <b>
      <sup>11 </sup>
    </b>At ang ikalawang hanay ay turkesa, safiro at jaspe. </div>
  <div id="chapter39_verse12">
    <b>
      <sup>12 </sup>
    </b>At ang ikatlong hanay ay batong <i>lesem</i>, agata at amatista. </div>
  <div id="chapter39_verse13">
    <b>
      <sup>13 </sup>
    </b>At ang ikaapat na hanay ay crisolito at onix at jade. Ang mga iyon ay inilagay sa mga enggasteng ginto sa mga lalagyan ng mga ito. </div>
  <div id="chapter39_verse14">
    <b>
      <sup>14 </sup>
    </b>At ang mga bato ay ayon sa mga pangalan ng mga anak ni Israel. Ang mga iyon ay labindalawa ayon sa kani-kanilang pangalan, na may mga lilok ng isang pantatak, bawat isa ay ayon sa pangalan nito para sa labindalawang tribo.</div>
  <div id="chapter39_verse15">
    <b>
      <sup>15 </sup>
    </b>At gumawa sila ng pinagkawing-kawing na mga tanikala sa ibabaw ng pektoral, sa kayariang lubid, na yari sa dalisay na ginto. </div>
  <div id="chapter39_verse16">
    <b>
      <sup>16 </sup>
    </b>At gumawa sila ng dalawang enggasteng ginto at dalawang argolyang ginto at inilagay ang dalawang argolya sa dalawang dulo ng pektoral. </div>
  <div id="chapter39_verse17">
    <b>
      <sup>17 </sup>
    </b>Pagkatapos ay ipinasok nila ang dalawang lubid na ginto sa dalawang argolya na nasa mga dulo ng pektoral. </div>
  <div id="chapter39_verse18">
    <b>
      <sup>18 </sup>
    </b>At ipinasok nila ang dalawang dulo ng dalawang lubid sa dalawang enggaste. Pagkatapos ay inilagay nila ang mga iyon sa ibabaw ng mga dugtungang pambalikat ng epod, sa pinakaharap nito. </div>
  <div id="chapter39_verse19">
    <b>
      <sup>19 </sup>
    </b>Sumunod ay gumawa sila ng dalawang argolyang ginto at inilagay ang mga iyon sa dalawang dulo ng pektoral na nasa gilid nito sa panig ng epod papaloob. </div>
  <div id="chapter39_verse20">
    <b>
      <sup>20 </sup>
    </b>At gumawa sila ng dalawang argolyang ginto at inilagay ang mga iyon sa ibabaw ng dalawang dugtungang pambalikat ng epod mula sa ibaba, sa pinakaharap <div id="page160"></div>nito, malapit sa pinaghuhugpungan nito, sa ibabaw ng pamigkis ng epod. </div>
  <div id="chapter39_verse21">
    <b>
      <sup>21 </sup>
    </b>Nang dakong huli ay itinali nila ang pektoral sa pamamagitan ng mga argolya nito sa mga argolya ng epod sa pamamagitan ng panaling asul, upang manatili ito sa ibabaw ng pamigkis ng epod at huwag matanggal ang pektoral mula sa ibabaw ng epod, gaya ng iniutos ni Jehova kay Moises.</div>
  <div id="chapter39_verse22">
    <b>
      <sup>22 </sup>
    </b>At ginawa niya ang walang-manggas na damit ng epod, na gawa ng isang manggagawa sa habihan, lahat ay sinulid na asul. </div>
  <div id="chapter39_verse23">
    <b>
      <sup>23 </sup>
    </b>At ang bukasan ng damit na walang manggas ay nasa gitna nito, gaya ng bukasan ng isang kutamaya. Ang bukasan nito ay may sinepa sa palibot upang hindi ito mapunit. </div>
  <div id="chapter39_verse24">
    <b>
      <sup>24 </sup>
    </b>At sa laylayan ng damit na walang manggas ay gumawa sila ng mga granada na yari sa sinulid na asul at lanang tinina sa mamula-mulang purpura at sinulid na iskarlatang kokus, na pinagpili-pilipit. </div>
  <div id="chapter39_verse25">
    <b>
      <sup>25 </sup>
    </b>Isa pa, gumawa sila ng mga kampanilyang yari sa dalisay na ginto at inilagay ang mga kampanilya sa pagitan ng mga granada na nasa laylayan ng damit na walang manggas sa palibot, sa pagitan ng mga granada; </div>
  <div id="chapter39_verse26">
    <b>
      <sup>26 </sup>
    </b>isang kampanilya at isang granada, isang kampanilya at isang granada sa palibot ng laylayan ng damit na walang manggas, para sa paglilingkod, gaya ng iniutos ni Jehova kay Moises.</div>
  <div id="chapter39_verse27">
    <b>
      <sup>27 </sup>
    </b>Sumunod ay ginawa nila ang mahahabang damit na yari sa mainam na lino, na gawa ng isang manggagawa sa habihan, para kay Aaron at sa kaniyang mga anak, </div>
  <div id="chapter39_verse28">
    <b>
      <sup>28 </sup>
    </b>at ang turbante na yari sa mainam na lino at ang mga pampalamuting kagayakan sa ulo na yari sa mainam na lino at ang mga linong karsonsilyo na yari sa mainam na linong pinilipit, </div>
  <div id="chapter39_verse29">
    <b>
      <sup>29 </sup>
    </b>at ang paha na yari sa mainam na linong pinilipit at sinulid na asul at lanang tinina sa mamula-mulang purpura at sinulid na iskarlatang kokus, na gawa ng isang manghahabi, gaya ng iniutos ni Jehova kay Moises.</div>
  <div id="chapter39_verse30">
    <b>
      <sup>30 </sup>
    </b>Nang dakong huli ay ginawa nila ang kumikinang na lamina, ang banal na tanda ng pag-aalay, mula sa dalisay na ginto at sinulatan nila iyon ng sulat na mga lilok ng isang pantatak: “Ang kabanalan ay kay Jehova.” </div>
  <div id="chapter39_verse31">
    <b>
      <sup>31 </sup>
    </b>At nilagyan nila ito ng isang panali na sinulid na asul upang ilagay iyon sa turbante sa ibabaw, gaya ng iniutos ni Jehova kay Moises.</div>
  <div id="chapter39_verse32">
    <b>
      <sup>32 </sup>
    </b>Sa gayon ay natapos ang lahat ng gawain para sa tabernakulo ng tolda ng kapisanan, sapagkat ginawa ng mga anak ni Israel ang ayon sa lahat ng iniutos ni Jehova kay Moises. Gayung-gayon ang ginawa nila.</div>
  <div id="chapter39_verse33">
    <b>
      <sup>33 </sup>
    </b>At dinala nila ang tabernakulo kay Moises, ang tolda at ang lahat ng mga kagamitan nito, ang mga pangawit nito, ang mga hamba nito, ang mga barakilan nito at ang mga haligi nito at ang may-ukit na mga tuntungan nito, </div>
  <div id="chapter39_verse34">
    <b>
      <sup>34 </sup>
    </b>at ang pantakip nito na yari sa balat ng barakong tupa na tinina sa pula at ang pantakip nito na yari sa balat ng poka at ang kurtina ng pantabing, </div>
  <div id="chapter39_verse35">
    <b>
      <sup>35 </sup>
    </b>at ang kaban ng patotoo at ang mga pingga nito at ang takip, </div>
  <div id="chapter39_verse36">
    <b>
      <sup>36 </sup>
    </b>ang mesa, ang lahat ng mga kagamitan nito at ang tinapay na pantanghal, </div>
  <div id="chapter39_verse37">
    <b>
      <sup>37 </sup>
    </b>ang kandelero na yari sa dalisay na ginto, ang mga lampara nito, ang hanay ng mga lampara, at ang lahat ng mga kagamitan nito at ang langis na pang-ilawan, </div>
  <div id="chapter39_verse38">
    <b>
      <sup>38 </sup>
    </b>at ang altar na ginto at ang langis na pamahid at ang mabangong insenso at ang pantabing para sa <div id="page161"></div>pasukan ng tolda, </div>
  <div id="chapter39_verse39">
    <b>
      <sup>39 </sup>
    </b>ang tansong altar at ang tansong parilya para rito, ang mga pingga nito at ang lahat ng mga kagamitan nito, ang hugasan at ang patungan nito, </div>
  <div id="chapter39_verse40">
    <b>
      <sup>40 </sup>
    </b>ang mga tabing ng looban, ang mga haligi nito at ang may-ukit na mga tuntungan nito at ang pantabing para sa pintuang-daan ng looban, ang mga pantoldang panali nito at ang mga pantoldang tulos nito at ang lahat ng mga kagamitan para sa paglilingkod sa tabernakulo, para sa tolda ng kapisanan, </div>
  <div id="chapter39_verse41">
    <b>
      <sup>41 </sup>
    </b>ang mga kasuutan na yari sa gawang hinabi para sa paglilingkod sa santuwaryo, ang mga banal na kasuutan para kay Aaron na saserdote at ang mga kasuutan ng kaniyang mga anak para sa paglilingkod bilang mga saserdote.</div>
  <div id="chapter39_verse42">
    <b>
      <sup>42 </sup>
    </b>Ayon sa lahat ng iniutos ni Jehova kay Moises, gayon ginawa ng mga anak ni Israel ang lahat ng paglilingkod. </div>
  <div id="chapter39_verse43">
    <b>
      <sup>43 </sup>
    </b>At nakita ni Moises ang lahat ng gawain, at, narito! ginawa nila iyon gaya ng iniutos ni Jehova. Gayon nila ginawa. Dahil dito ay pinagpala sila ni Moises.</div>
</div>