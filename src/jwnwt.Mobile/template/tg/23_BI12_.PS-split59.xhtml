<div>
  <p class="w_biblebookname">Awit</p>
  <p class="sw">Sa tagapangasiwa. “Huwag kang magpahamak.” Ni David. Miktam. Nang magsugo si Saul, at binabantayan nila ang bahay, upang patayin siya.</p>
  <p class="sl">
    <a id="chapter59"></a>
    <a id="chapter59_verse1"></a>
    <span class="w_ch">
      <b>59 </b>
    </span>Iligtas mo ako mula sa aking mga kaaway, O Diyos ko;</p>
  <p class="sz">Ipagsanggalang mo nawa ako mula sa mga bumabangon laban sa akin.</p>
  <p class="sl">
    <a id="chapter59_verse2"></a>
    <b>
      <sup>2 </sup>
    </b>Sagipin mo ako mula sa mga nagsasagawa ng bagay na nakasasakit,</p>
  <p class="sz">At iligtas mo ako mula sa mga taong may pagkakasala sa dugo.</p>
  <p class="sl">
    <a id="chapter59_verse3"></a>
    <b>
      <sup>3 </sup>
    </b>Sapagkat, narito! inaabangan nila ang aking kaluluwa;</p>
  <p class="sz">Dinadaluhong ako ng malalakas,</p>
  <p class="sz">Hindi dahil sa aking pagsalansang, ni sa anumang kasalanan ko, O Jehova.</p>
  <p class="sl">
    <a id="page911"></a>
    <a id="chapter59_verse4"></a>
    <b>
      <sup>4 </sup>
    </b>Bagaman walang kamalian, tumatakbo sila at naghahanda.</p>
  <p class="sz">Gumising ka sa aking pagtawag at tingnan mo.</p>
  <p class="sl">
    <a id="chapter59_verse5"></a>
    <b>
      <sup>5 </sup>
    </b>At ikaw, O Jehova na Diyos ng mga hukbo, na Diyos ng Israel.</p>
  <p class="sz">Gumising ka upang ibaling ang iyong pansin sa lahat ng mga bansa.</p>
  <p class="sz">Huwag kang magpakita ng lingap sa sinumang mapanakit na mga traidor. <i>Selah.</i></p>
  <p class="sl">
    <a id="chapter59_verse6"></a>
    <b>
      <sup>6 </sup>
    </b>Lagi silang bumabalik sa kinagabihan;</p>
  <p class="sz">Tumatahol silang gaya ng aso at lumilibot sa lunsod.</p>
  <p class="sl">
    <a id="chapter59_verse7"></a>
    <b>
      <sup>7 </sup>
    </b>Narito! Pinabubukal nila ang kanilang bibig;</p>
  <p class="sz">Mga tabak ang nasa kanilang mga labi,</p>
  <p class="sz">Sapagkat sino ang nakikinig?</p>
  <p class="sl">
    <a id="chapter59_verse8"></a>
    <b>
      <sup>8 </sup>
    </b>Ngunit pagtatawanan mo sila, O Jehova;</p>
  <p class="sz">Ilalagay mo sa kaalipustaan ang lahat ng mga bansa.</p>
  <p class="sl">
    <a id="chapter59_verse9"></a>
    <b>
      <sup>9 </sup>
    </b>O aking Kalakasan, mananatili akong nagbabantay sa iyo;</p>
  <p class="sz">Sapagkat ang Diyos ang aking matibay na kaitaasan.</p>
  <p class="sl">
    <a id="chapter59_verse10"></a>
    <b>
      <sup>10 </sup>
    </b>Ang Diyos ng maibiging-kabaitan sa akin ang siyang sasalubong sa akin;</p>
  <p class="sz">Pangyayarihin ng Diyos na pagmasdan ko ang aking mga kagalit.</p>
  <p class="sl">
    <a id="chapter59_verse11"></a>
    <b>
      <sup>11 </sup>
    </b>Huwag mo silang patayin, upang ang aking bayan ay hindi makalimot.</p>
  <p class="sz">Sa pamamagitan ng iyong kalakasan ay pagala-galain mo sila,</p>
  <p class="sz">At ibagsak mo sila, O aming kalasag na si Jehova,</p>
  <p class="sl">
    <a id="chapter59_verse12"></a>
    <b>
      <sup>12 </sup>
    </b>Dahil sa kasalanan ng kanilang bibig, ang salita ng kanilang mga labi;</p>
  <p class="sz">At mahuli nawa sila sa kanilang pagmamapuri,</p>
  <p class="sz">Dahil nga sa pagsumpa at sa panlilinlang na kanilang inuulit-ulit.</p>
  <p class="sl">
    <a id="chapter59_verse13"></a>
    <b>
      <sup>13 </sup>
    </b>Sa pagngangalit ay pasapitin mo sila sa kawakasan;</p>
  <p class="sz">Pasapitin mo sila sa kawakasan, upang sila ay mawala;</p>
  <p class="sz">At malaman nawa nila na ang Diyos ay namamahala sa Jacob hanggang sa mga dulo ng lupa. <i>Selah.</i></p>
  <p class="sl">
    <a id="chapter59_verse14"></a>
    <b>
      <sup>14 </sup>
    </b>At pabalikin mo nawa sila sa kinagabihan;</p>
  <p class="sz">Patahulin mo nawa silang gaya ng aso at palibutin mo sila sa lunsod.</p>
  <p class="sl">
    <a id="chapter59_verse15"></a>
    <b>
      <sup>15 </sup>
    </b>Pagala-galain mo nawa ang mga ito upang humanap ng makakain;</p>
  <p class="sz">Huwag mo nawa silang busugin o patuluyin sa buong magdamag.</p>
  <p class="sl">
    <a id="chapter59_verse16"></a>
    <b>
      <sup>16 </sup>
    </b>Ngunit kung tungkol sa akin, ako ay aawit tungkol sa iyong kalakasan,</p>
  <p class="sz">At sa umaga ay ipahahayag ko nang may kagalakan ang tungkol sa iyong maibiging-kabaitan.</p>
  <p class="sp">Sapagkat ikaw ay naging isang matibay na kaitaasan para sa akin</p>
  <p class="sz">At isang dakong matatakbuhan sa araw ng aking kabagabagan.</p>
  <p class="sl">
    <a id="chapter59_verse17"></a>
    <b>
      <sup>17 </sup>
    </b>O aking Kalakasan, sa iyo ay aawit ako,</p>
  <p class="sz">Sapagkat ang Diyos ang aking matibay na kaitaasan, ang Diyos ng maibiging-kabaitan sa akin.</p>
</div>