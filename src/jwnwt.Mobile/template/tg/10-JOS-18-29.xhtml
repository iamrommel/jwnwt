<div><div id="chapter18_verse1"><span class="w_ch"><b>18 </b></span>At ang buong kapulungan ng mga anak ni Israel ay nagkatipon sa Shilo, at inilagay nila roon ang tolda ng kapisanan, yamang ang lupain ay nasupil na ngayon sa harap nila. </div><div id="chapter18_verse2"><b><sup>2 </sup></b>Ngunit may natitira pa sa mga anak ni Israel na hindi pa nila nahahatian ng kanilang mana, na pitong tribo. </div><div id="chapter18_verse3"><b><sup>3 </sup></b>Kaya sinabi ni Josue sa mga anak ni Israel: “Hanggang kailan kayo magpapabaya sa pagpasok upang ariin ang lupain na ibinigay sa inyo ni Jehova na Diyos ng inyong mga ninuno? </div><div id="chapter18_verse4"><b><sup>4 </sup></b>Maglaan kayo sa ganang inyo ng tatlong lalaki sa bawat tribo at isusugo ko sila, upang sila ay bumangon at lumibot sa lupain at gumawa ng mapa para rito ayon sa kanilang mana, at paparituhin ninyo sila sa akin. </div><div id="chapter18_verse5"><b><sup>5 </sup></b>At paghahati-hatian nila iyon sa pitong bahagi. Ang Juda ay mananatili sa kaniyang teritoryo sa dakong timog, at ang sambahayan ni Jose ay mananatili sa kanilang teritoryo sa dakong hilaga. </div><div id="chapter18_verse6"><b><sup>6 </sup></b>At kayo naman, igagawa ninyo ng mapa ang lupain ayon sa pitong bahagi, at dadalhin <div id="page373"></div>ninyo rito sa akin ang mga iyon, at magpapalabunutan ako rito para sa inyo sa harap ni Jehova na ating Diyos. </div><div id="chapter18_verse7"><b><sup>7 </sup></b>Sapagkat ang mga Levita ay walang bahagi sa gitna ninyo, dahil ang pagkasaserdote kay Jehova ang kanilang mana; at nakuha na ng Gad at ng Ruben at ng kalahati ng tribo ni Manases ang kanilang mana sa panig ng Jordan sa dakong silangan, na ibinigay sa kanila ni Moises na lingkod ni Jehova.”</div><div id="chapter18_verse8"><b><sup>8 </sup></b>Sa gayon ay bumangon ang mga lalaki upang makayaon na sila, at inutusan ni Josue ang mga yayaon upang gumawa ng mapa ng lupain, na sinasabi: “Yumaon kayo at libutin ninyo ang lupain at igawa ninyo ito ng mapa at bumalik kayo sa akin, at dito ako magpapalabunutan para sa inyo sa harap ni Jehova sa Shilo.” </div><div id="chapter18_verse9"><b><sup>9 </sup></b>At ang mga lalaki ay yumaon at dumaan sa lupain at iginawa nila ito ng mapa ayon sa mga lunsod sa pitong bahagi, sa isang aklat. Pagkatapos ay pumaroon sila kay Josue sa kampo sa Shilo, </div><div id="chapter18_verse10"><b><sup>10 </sup></b>at nagpalabunutan si Josue para sa kanila sa Shilo sa harap ni Jehova. Gayon hinati-hati roon ni Josue ang lupain sa mga anak ni Israel sa kani-kanilang bahagi.</div><div id="chapter18_verse11"><b><sup>11 </sup></b>Sa gayon ay lumabas ang palabunot ng tribo ng mga anak ni Benjamin ayon sa kanilang mga pamilya, at ang teritoryo ng kanilang palabunot ay lumabas sa pagitan ng mga anak ni Juda at ng mga anak ni Jose. </div><div id="chapter18_verse12"><b><sup>12 </sup></b>At ang kanilang naging hangganan ay sa hilagaang panulukan mula sa Jordan, at ang hangganan ay umahon tungo sa dalisdis ng Jerico sa hilaga at umahon sa bundok sa gawing kanluran, at ang dulo nito ay nasa ilang ng Bet-aven. </div><div id="chapter18_verse13"><b><sup>13 </sup></b>At ang hangganan ay tumawid mula roon hanggang sa Luz, sa may timugang dalisdis ng Luz, na siyang Bethel; at ang hangganan ay lumusong tungo sa Atarot-addar sa bundok na nasa timog ng Mababang Bet-horon. </div><div id="chapter18_verse14"><b><sup>14 </sup></b>At ang hangganan ay itinakda at lumibot sa may kanluraning panig sa dakong timog mula sa bundok na nakaharap sa Bet-horon sa dakong timog; at ang dulo nito ay nasa Kiriat-baal, na siyang Kiriat-jearim, isang lunsod ng mga anak ni Juda. Ito ang kanluraning panig.</div><div id="chapter18_verse15"><b><sup>15 </sup></b>At ang panig sa dakong timog ay mula sa dulo ng Kiriat-jearim, at ang hangganan ay lumabas sa gawing kanluran at lumabas patungo sa bukal ng tubig ng Neptoa. </div><div id="chapter18_verse16"><b><sup>16 </sup></b>At ang hangganan ay lumusong tungo sa dulo ng bundok na nakaharap sa libis ng anak ni Hinom, na nasa mababang kapatagan ng Repaim sa dakong hilaga, at ito ay lumusong sa libis ng Hinom, sa dalisdis ng Jebusita sa timog, at lumusong sa En-rogel. </div><div id="chapter18_verse17"><b><sup>17 </sup></b>At ito ay itinakda sa gawing hilaga at lumabas sa En-semes at lumabas sa Gelilot, na nasa tapat ng sampahan ng Adumim; at ito ay lumusong tungo sa bato ni Bohan na anak ni Ruben. </div><div id="chapter18_verse18"><b><sup>18 </sup></b>At ito ay tumawid tungo sa hilagaang dalisdis sa tapat ng Araba at lumusong hanggang sa Araba. </div><div id="chapter18_verse19"><b><sup>19 </sup></b>At ang hangganan ay tumawid tungo sa hilagaang dalisdis ng Bet-hogla, at ang naging dulo nito (ang hangganan) ay sa may hilagaang look ng Dagat Asin sa may timugang dulo ng Jordan. Ito ang timugang hangganan. </div><div id="chapter18_verse20"><b><sup>20 </sup></b>At ang Jordan ang nagsilbing hangganan nito sa silanganing panig. Ito ang mana ng mga anak ni Benjamin ayon sa kanilang mga pamilya, ayon sa mga hangganan nito sa buong palibot.</div><div id="chapter18_verse21"><b><sup>21 </sup></b>At ang mga lunsod ng tribo ng mga anak ni Benjamin <div id="page374"></div>ayon sa kanilang mga pamilya ay ang Jerico at ang Bet-hogla at ang Emek-keziz, </div><div id="chapter18_verse22"><b><sup>22 </sup></b>at ang Bet-araba at ang Zemaraim at ang Bethel, </div><div id="chapter18_verse23"><b><sup>23 </sup></b>at ang Avim at ang Para at ang Opra, </div><div id="chapter18_verse24"><b><sup>24 </sup></b>at ang Kepar-ammoni at ang Opni at ang Geba; labindalawang lunsod at ang mga pamayanan ng mga ito.</div><div id="chapter18_verse25"><b><sup>25 </sup></b>Ang Gibeon at ang Rama at ang Beerot, </div><div id="chapter18_verse26"><b><sup>26 </sup></b>at ang Mizpe at ang Kepira at ang Moza, </div><div id="chapter18_verse27"><b><sup>27 </sup></b>at ang Rekem at ang Irpeel at ang Tarala, </div><div id="chapter18_verse28"><b><sup>28 </sup></b>at ang Zelah, ang Ha-elep at ang Jebusi, na siyang Jerusalem, ang Gibeah at ang Kiriat; labing-apat na lunsod at ang mga pamayanan ng mga ito.</div></div>