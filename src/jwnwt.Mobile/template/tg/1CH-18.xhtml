<div>
  <div id="chapter18_verse1">
    <span class="w_ch">
      <b>18 </b>
    </span>At nangyari nga na pagkatapos nito ay pinabagsak ni David ang mga Filisteo at sinupil sila at kinuha ang Gat at ang mga sakop na bayan nito mula sa kamay ng mga Filisteo. </div>
  <div id="chapter18_verse2">
    <b>
      <sup>2 </sup>
    </b>Nang magkagayon ay pinabagsak niya ang Moab, at ang mga <div id="page667"></div>Moabita ay naging mga lingkod ni David na nagdadala ng tributo.</div>
  <div id="chapter18_verse3">
    <b>
      <sup>3 </sup>
    </b>At pinabagsak ni David si Hadadezer na hari ng Zoba sa Hamat samantalang yumayaon siya upang itatag ang kaniyang pamamahala sa may ilog ng Eufrates. </div>
  <div id="chapter18_verse4">
    <b>
      <sup>4 </sup>
    </b>Karagdagan pa, binihag ni David mula sa kaniya ang isang libong karo at pitong libong mangangabayo at dalawampung libong lalaking naglalakad. Pagkatapos ay pinilay ni David ang lahat ng kabayong pangkaro, ngunit nagtira siya sa kanila ng isang daang kabayong pangkaro. </div>
  <div id="chapter18_verse5">
    <b>
      <sup>5 </sup>
    </b>Nang dumating ang Sirya ng Damasco upang tulungan si Hadadezer na hari ng Zoba, pinagbabagsak ni David sa mga Siryano ang dalawampuâ€™t dalawang libong lalaki. </div>
  <div id="chapter18_verse6">
    <b>
      <sup>6 </sup>
    </b>Pagkatapos ay naglagay si David ng mga garison sa Sirya ng Damasco, at ang mga Siryano ay naging mga lingkod ni David na nagdadala ng tributo. At si Jehova ay patuloy na nagbibigay ng kaligtasan kay David saanman siya pumaroon. </div>
  <div id="chapter18_verse7">
    <b>
      <sup>7 </sup>
    </b>Bukod diyan, kinuha ni David ang mga bilog na kalasag na yari sa ginto na nasa mga lingkod ni Hadadezer at dinala ang mga iyon sa Jerusalem. </div>
  <div id="chapter18_verse8">
    <b>
      <sup>8 </sup>
    </b>At mula sa Tibhat at Cun, na mga lunsod ni Hadadezer, si David ay kumuha ng napakaraming tanso. Sa pamamagitan niyaon ay ginawa ni Solomon ang dagat na tanso at ang mga haligi at ang mga tansong kagamitan.</div>
  <div id="chapter18_verse9">
    <b>
      <sup>9 </sup>
    </b>Nang marinig ni Tou na hari ng Hamat na pinabagsak ni David ang buong hukbong militar ni Hadadezer na hari ng Zoba, </div>
  <div id="chapter18_verse10">
    <b>
      <sup>10 </sup>
    </b>kaagad niyang isinugo kay Haring David si Hadoram na kaniyang anak upang tanungin siya tungkol sa kaniyang kalagayan at batiin siya sa dahilang nakipaglaban siya kay Hadadezer anupat napabagsak niya ito, (sapagkat si Hadadezer ay sinanay sa pakikidigma laban kay Tou,) at taglay niya ang lahat ng uri ng mga kagamitang ginto at pilak at tanso. </div>
  <div id="chapter18_verse11">
    <b>
      <sup>11 </sup>
    </b>Ang mga ito rin ay pinabanal ni Haring David kay Jehova kasama ang pilak at ang ginto na kinuha niya mula sa lahat ng bansa, mula sa Edom at mula sa Moab at mula sa mga anak ni Ammon at mula sa mga Filisteo at mula sa Amalek.</div>
  <div id="chapter18_verse12">
    <b>
      <sup>12 </sup>
    </b>Kung tungkol kay Abisai na anak ni Zeruias, pinabagsak niya ang mga Edomita sa Libis ng Asin, labingwalong libo. </div>
  <div id="chapter18_verse13">
    <b>
      <sup>13 </sup>
    </b>Kaya naglagay siya ng mga garison sa Edom, at ang lahat ng Edomita ay naging mga lingkod ni David. At laging inililigtas ni Jehova si David saanman siya pumaroon. </div>
  <div id="chapter18_verse14">
    <b>
      <sup>14 </sup>
    </b>At si David ay patuloy na naghari sa buong Israel, at siya ay patuluyang naglalapat ng hudisyal na pasiya at katuwiran para sa kaniyang buong bayan. </div>
  <div id="chapter18_verse15">
    <b>
      <sup>15 </sup>
    </b>At si Joab na anak ni Zeruias ang namamahala sa hukbo, at si Jehosapat na anak ni Ahilud ang tagapagtala. </div>
  <div id="chapter18_verse16">
    <b>
      <sup>16 </sup>
    </b>At si Zadok na anak ni Ahitub at si Ahimelec na anak ni Abiatar ang mga saserdote, at si Savsa ang kalihim. </div>
  <div id="chapter18_verse17">
    <b>
      <sup>17 </sup>
    </b>At si Benaias na anak ni Jehoiada ang namamahala sa mga Kereteo at sa mga Peleteo; at ang mga anak ni David ang may pangunahing posisyon sa tabi ng hari.</div>
</div>