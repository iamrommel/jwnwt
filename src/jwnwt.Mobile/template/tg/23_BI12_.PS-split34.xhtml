<div>
  <p class="w_biblebookname">Awit</p>
  <p class="sw">Ni David, noong panahon ng pagbabalatkayo niya ng kaniyang katinuan sa harap ni Abimelec, anupat pinalayas siya nito, at siya ay umalis.</p>
  <p class="ss">
    <span class="smcap">א </span>[<i>Alep</i>]</p>
  <p class="sl">
    <a id="chapter34"></a>
    <a id="chapter34_verse1"></a>
    <span class="w_ch">
      <b>34 </b>
    </span>Pagpapalain ko si Jehova sa lahat ng panahon;</p>
  <p class="sz">Ang papuri sa kaniya ay <a id="page884"></a>laging sasaaking bibig.</p>
  <p class="ss">
    <span class="smcap">ב </span>[<i>Bet</i>]</p>
  <p class="sl">
    <a id="chapter34_verse2"></a>
    <b>
      <sup>2 </sup>
    </b>Si Jehova ay ipaghahambog ng aking kaluluwa;</p>
  <p class="sz">Maririnig ng maaamo at magsasaya sila.</p>
  <p class="ss">
    <span class="smcap">ג </span>[<i>Gimel</i>]</p>
  <p class="sl">
    <a id="chapter34_verse3"></a>
    <b>
      <sup>3 </sup>
    </b>O dakilain ninyong kasama ko si Jehova,</p>
  <p class="sz">At itanyag nating sama-sama ang kaniyang pangalan.</p>
  <p class="ss">
    <span class="smcap">ד </span>[<i>Dalet</i>]</p>
  <p class="sl">
    <a id="chapter34_verse4"></a>
    <b>
      <sup>4 </sup>
    </b>Nagtanong ako kay Jehova, at sinagot niya ako,</p>
  <p class="sz">At mula sa lahat ng aking pagkatakot ay iniligtas niya ako.</p>
  <p class="ss">
    <span class="smcap">ה </span>[<i>He</i>]</p>
  <p class="sl">
    <a id="chapter34_verse5"></a>
    <b>
      <sup>5 </sup>
    </b>Sila ay tumingin sa kaniya at nagningning,</p>
  <p class="sz">At ang kanilang mga mukha ay talagang hindi mapapahiya.</p>
  <p class="ss">
    <span class="smcap">ז </span>[<i>Zayin</i>]</p>
  <p class="sl">
    <a id="chapter34_verse6"></a>
    <b>
      <sup>6 </sup>
    </b>Ang napipighating ito ay tumawag, at dininig ni Jehova.</p>
  <p class="sz">At mula sa lahat ng kaniyang mga kabagabagan ay iniligtas Niya siya.</p>
  <p class="ss">
    <span class="smcap">ח </span>[<i>Ket</i>]</p>
  <p class="sl">
    <a id="chapter34_verse7"></a>
    <b>
      <sup>7 </sup>
    </b>Ang anghel ni Jehova ay nagkakampo sa buong palibot niyaong mga may takot sa kaniya,</p>
  <p class="sz">At inililigtas niya sila.</p>
  <p class="ss">
    <span class="smcap">ט </span>[<i>Tet</i>]</p>
  <p class="sl">
    <a id="chapter34_verse8"></a>
    <b>
      <sup>8 </sup>
    </b>Tikman ninyo at tingnan na si Jehova ay mabuti;</p>
  <p class="sz">Maligaya ang matipunong lalaki na nanganganlong sa kaniya.</p>
  <p class="ss">
    <span class="smcap">י </span>[<i>Yod</i>]</p>
  <p class="sl">
    <a id="chapter34_verse9"></a>
    <b>
      <sup>9 </sup>
    </b>Matakot kayo kay Jehova, kayong mga banal niya,</p>
  <p class="sz">Sapagkat walang kakulangan sa mga may takot sa kaniya.</p>
  <p class="ss">
    <span class="smcap">כ </span>[<i>Kap</i>]</p>
  <p class="sl">
    <a id="chapter34_verse10"></a>
    <b>
      <sup>10 </sup>
    </b>Ang mga may-kilíng na batang leon ay kinakapos at nagugutom;</p>
  <p class="sz">Ngunit yaong mga humahanap kay Jehova, hindi sila kukulangin ng anumang bagay na mabuti.</p>
  <p class="ss">
    <span class="smcap">ל </span>[<i>Lamed</i>]</p>
  <p class="sl">
    <a id="chapter34_verse11"></a>
    <b>
      <sup>11 </sup>
    </b>Halikayo, kayong mga anak, makinig kayo sa akin;</p>
  <p class="sz">Ang pagkatakot kay Jehova ang ituturo ko sa inyo.</p>
  <p class="ss">
    <span class="smcap">מ </span>[<i>Mem</i>]</p>
  <p class="sl">
    <a id="chapter34_verse12"></a>
    <b>
      <sup>12 </sup>
    </b>Sino ang taong nalulugod sa buhay,</p>
  <p class="sz">Na umiibig sa sapat na dami ng mga araw upang makakita ng mabuti?</p>
  <p class="ss">
    <span class="smcap">נ </span>[<i>Nun</i>]</p>
  <p class="sl">
    <a id="chapter34_verse13"></a>
    <b>
      <sup>13 </sup>
    </b>Ingatan mo ang iyong dila laban sa kasamaan,</p>
  <p class="sz">At ang iyong mga labi laban sa pagsasalita ng panlilinlang.</p>
  <p class="ss">
    <span class="smcap">ס </span>[<i>Samek</i>]</p>
  <p class="sl">
    <a id="chapter34_verse14"></a>
    <b>
      <sup>14 </sup>
    </b>Talikuran mo ang kasamaan, at gawin mo ang mabuti;</p>
  <p class="sz">Hanapin mo ang kapayapaan, at itaguyod mo iyon.</p>
  <p class="ss">
    <span class="smcap">ע </span>[<i>Ayin</i>]</p>
  <p class="sl">
    <a id="chapter34_verse15"></a>
    <b>
      <sup>15 </sup>
    </b>Ang mga mata ni Jehova ay nakatingin sa mga matuwid,</p>
  <p class="sz">At ang kaniyang mga tainga ay nakatuon sa kanilang paghingi ng tulong.</p>
  <p class="ss">
    <span class="smcap">פ </span>[<i>Pe</i>]</p>
  <p class="sl">
    <a id="chapter34_verse16"></a>
    <b>
      <sup>16 </sup>
    </b>Ang mukha ni Jehova ay laban sa mga gumagawa ng masama,</p>
  <p class="sz">Upang pawiin ang pagbanggit <a id="page885"></a>sa kanila mula sa mismong lupa.</p>
  <p class="ss">
    <span class="smcap">צ </span>[<i>Tsade</i>]</p>
  <p class="sl">
    <a id="chapter34_verse17"></a>
    <b>
      <sup>17 </sup>
    </b>Sila ay dumaing, at dininig ni Jehova,</p>
  <p class="sz">At mula sa lahat ng kanilang mga kabagabagan ay iniligtas niya sila.</p>
  <p class="ss">
    <span class="smcap">ק </span>[<i>Kop</i>]</p>
  <p class="sl">
    <a id="chapter34_verse18"></a>
    <b>
      <sup>18 </sup>
    </b>Si Jehova ay malapit sa mga wasak ang puso;</p>
  <p class="sz">At yaong mga may espiritung nasisiil ay inililigtas niya.</p>
  <p class="ss">
    <span class="smcap">ר </span>[<i>Res</i>]</p>
  <p class="sl">
    <a id="chapter34_verse19"></a>
    <b>
      <sup>19 </sup>
    </b>Marami ang mga kapahamakan ng matuwid,</p>
  <p class="sz">Ngunit mula sa lahat ng mga iyon ay inililigtas siya ni Jehova.</p>
  <p class="ss">
    <span class="smcap">ש </span>[<i>Shin</i>]</p>
  <p class="sl">
    <a id="chapter34_verse20"></a>
    <b>
      <sup>20 </sup>
    </b>Binabantayan niya ang lahat ng mga buto ng isang iyon;</p>
  <p class="sz">Walang isa man sa mga iyon ang nabali.</p>
  <p class="ss">
    <span class="smcap">ת </span>[<i>Taw</i>]</p>
  <p class="sl">
    <a id="chapter34_verse21"></a>
    <b>
      <sup>21 </sup>
    </b>Papatayin ng kapahamakan ang balakyot;</p>
  <p class="sz">At ang mga napopoot sa matuwid ay ituturing na may-sala.</p>
  <p class="sl">
    <a id="chapter34_verse22"></a>
    <b>
      <sup>22 </sup>
    </b>Tinutubos ni Jehova ang kaluluwa ng kaniyang mga lingkod;</p>
  <p class="sz">At walang sinuman sa mga nanganganlong sa kaniya ang ituturing na may-sala.</p>
</div>