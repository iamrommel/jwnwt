<div>
  <p>Sa mga Taga-Efeso</p>
  <div id="chapter1_verse1">
    <span class="w_ch">
      <b>1 </b>
    </span>Si Pablo, isang apostol ni Kristo Jesus sa pamamagitan ng kalooban ng Diyos, sa mga banal na nasa Efeso at mga tapat na kaisa ni Kristo Jesus:</div>
  <div id="chapter1_verse2">
    <b>
      <sup>2 </sup>
    </b>Magkaroon nawa kayo ng di-sana-nararapat na kabaitan at kapayapaan mula sa Diyos na ating Ama at sa Panginoong Jesu-Kristo.</div>
  <div id="chapter1_verse3">
    <b>
      <sup>3 </sup>
    </b>Pagpalain nawa ang Diyos at Ama ng ating Panginoong Jesu-Kristo, sapagkat pinagpala niya tayo ng bawat espirituwal na pagpapala sa makalangit na mga dako kaisa ni Kristo, </div>
  <div id="chapter1_verse4">
    <b>
      <sup>4 </sup>
    </b>kung paanong pinili niya tayo na kaisa niya bago pa ang pagkakatatag ng sanlibutan, upang tayo ay maging banal at walang dungis sa harap niya sa pag-ibig. </div>
  <div id="chapter1_verse5">
    <b>
      <sup>5 </sup>
    </b>Sapagkat patiuna niya tayong itinalaga sa pag-aampon sa pamamagitan ni Jesu-Kristo bilang mga anak sa ganang kaniya, ayon sa ikinalulugod ng kaniyang kalooban, </div>
  <div id="chapter1_verse6">
    <b>
      <sup>6 </sup>
    </b>bilang papuri sa kaniyang maluwalhating di-sana-nararapat na kabaitan na may-kabaitan niyang iginawad sa atin sa pamamagitan ng isa na kaniyang iniibig. </div>
  <div id="chapter1_verse7">
    <b>
      <sup>7 </sup>
    </b>Sa pamamagitan niya ay taglay natin ang <div id="page1764"></div>paglaya sa pamamagitan ng pantubos dahil sa dugo ng isang iyon, oo, ang kapatawaran ng ating mga pagkakamali, ayon sa kayamanan ng kaniyang di-sana-nararapat na kabaitan.</div>
  <div id="chapter1_verse8">
    <b>
      <sup>8 </sup>
    </b>Ito ay pinanagana niya sa atin sa buong karunungan at katinuan, </div>
  <div id="chapter1_verse9">
    <b>
      <sup>9 </sup>
    </b>anupat ipinaalam niya sa atin ang sagradong lihim ng kaniyang kalooban. Ito ay ayon sa kaniyang ikinalulugod na nilayon niya sa kaniyang sarili </div>
  <div id="chapter1_verse10">
    <b>
      <sup>10 </sup>
    </b>ukol sa isang pangangasiwa sa hustong hangganan ng mga takdang panahon, samakatuwid nga, upang muling tipunin ang lahat ng mga bagay kay Kristo, ang mga bagay na nasa langit at ang mga bagay na nasa lupa. Oo, sa kaniya, </div>
  <div id="chapter1_verse11">
    <b>
      <sup>11 </sup>
    </b>na kaisa niya ay itinakda rin tayo bilang mga tagapagmana, yamang patiuna tayong itinalaga ayon sa layunin niya na nagpapakilos ng lahat ng mga bagay ayon sa ipinapasiya ng kaniyang kalooban, </div>
  <div id="chapter1_verse12">
    <b>
      <sup>12 </sup>
    </b>upang maglingkod tayo sa ikapupuri ng kaniyang kaluwalhatian, tayo na mga naunang umasa kay Kristo. </div>
  <div id="chapter1_verse13">
    <b>
      <sup>13 </sup>
    </b>Ngunit kayo rin ay umasa sa kaniya pagkatapos ninyong marinig ang salita ng katotohanan, ang mabuting balita tungkol sa inyong kaligtasan. Sa pamamagitan din niya, pagkatapos ninyong maniwala, kayo ay tinatakan ng ipinangakong banal na espiritu, </div>
  <div id="chapter1_verse14">
    <b>
      <sup>14 </sup>
    </b>na isang paunang tanda ng ating mana, sa layuning palayain sa pamamagitan ng pantubos ang sariling pag-aari [ng Diyos], sa kaniyang maluwalhating kapurihan.</div>
  <div id="chapter1_verse15">
    <b>
      <sup>15 </sup>
    </b>Iyan ang dahilan kung bakit ako rin, yamang narinig ko ang taglay ninyong pananampalataya sa Panginoong Jesus at sa lahat ng mga banal, </div>
  <div id="chapter1_verse16">
    <b>
      <sup>16 </sup>
    </b>ay hindi tumitigil sa pagpapasalamat dahil sa inyo. Patuloy ko kayong binabanggit sa aking mga panalangin, </div>
  <div id="chapter1_verse17">
    <b>
      <sup>17 </sup>
    </b>upang ang Diyos ng ating Panginoong Jesu-Kristo, ang Ama ng kaluwalhatian, ay magbigay sa inyo ng espiritu ng karunungan at ng pagsisiwalat sa tumpak na kaalaman tungkol sa kaniya; </div>
  <div id="chapter1_verse18">
    <b>
      <sup>18 </sup>
    </b>yamang ang mga mata ng inyong puso ay naliwanagan na, upang malaman ninyo kung ano ang pag-asa na doon ay tinawag niya kayo, kung ano ang maluwalhating kayamanan na kaniyang taglay bilang mana para sa mga banal, </div>
  <div id="chapter1_verse19">
    <b>
      <sup>19 </sup>
    </b>at kung ano ang nakahihigit na kadakilaan ng kaniyang kapangyarihan sa atin na mga mananampalataya. Ito ay ayon sa pagkilos ng kapangyarihan ng kaniyang kalakasan, </div>
  <div id="chapter1_verse20">
    <b>
      <sup>20 </sup>
    </b>na sa pamamagitan nito ay kumilos siya may kaugnayan sa Kristo nang kaniyang ibangon siya mula sa mga patay at paupuin siya sa kaniyang kanan sa makalangit na mga dako, </div>
  <div id="chapter1_verse21">
    <b>
      <sup>21 </sup>
    </b>na lubhang mataas pa sa bawat pamahalaan at awtoridad at kapangyarihan at pagkapanginoon at bawat pangalang ipinangalan, hindi lamang sa sistemang ito ng mga bagay, kundi doon din sa darating. </div>
  <div id="chapter1_verse22">
    <b>
      <sup>22 </sup>
    </b>Ipinasakop din niya ang lahat ng mga bagay sa ilalim ng kaniyang mga paa, at ginawa siyang ulo sa ibabaw ng lahat ng mga bagay sa kongregasyon, </div>
  <div id="chapter1_verse23">
    <b>
      <sup>23 </sup>
    </b>na siyang katawan niya, ang kalubusan niya na pumupuno sa lahat ng mga bagay sa lahat.</div>
</div>