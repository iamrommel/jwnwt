<div>
  <div id="chapter2_verse1">
    <span class="w_ch">
      <b>2 </b>
    </span>Sapagkat ito ang ipinasiya ko sa aking sarili, na huwag pumariyan sa inyong muli sa kalungkutan. </div>
  <div id="chapter2_verse2">
    <b>
      <sup>2 </sup>
    </b>Sapagkat kung palulungkutin ko kayo, sino nga ang magpapasaya sa akin maliban sa isa na pinalulungkot ko? </div>
  <div id="chapter2_verse3">
    <b>
      <sup>3 </sup>
    </b>Kaya nga isinulat ko ang mismong bagay na ito, upang kapag pumariyan ako ay hindi ako malungkot dahil doon sa mga dapat kong ipagsaya; sapagkat may pagtitiwala ako sa inyong lahat na ang kagalakang taglay ko ay yaong sa inyong lahat. </div>
  <div id="chapter2_verse4">
    <b>
      <sup>4 </sup>
    </b>Sapagkat mula sa labis na kapighatian at panggigipuspos ng puso ay sinulatan ko kayo na may maraming luha, hindi upang mapalungkot kayo, kundi upang malaman ninyo ang pag-ibig na taglay ko lalung-lalo na para sa inyo.</div>
  <div id="chapter2_verse5">
    <b>
      <sup>5 </sup>
    </b>Ngayon kung ang sinuman ay nakapagpalungkot, pinalungkot niya, hindi ako, kundi sa isang antas ay kayong lahatâ€”hindi sa pagiging napakabagsik sa aking sinasabi. </div>
  <div id="chapter2_verse6">
    <b>
      <sup>6 </sup>
    </b>Ang saway na ito na ibinigay ng karamihan ay sapat na para sa gayong tao, </div>
  <div id="chapter2_verse7">
    <b>
      <sup>7 </sup>
    </b>upang sa kabaligtaran naman ngayon ay may-kabaitan ninyo siyang patawarin at aliwin, upang sa paanuman ang gayong tao ay huwag madaig ng kaniyang labis-labis na kalungkutan. </div>
  <div id="chapter2_verse8">
    <b>
      <sup>8 </sup>
    </b>Kaya nga pinapayuhan ko kayo na pagtibayin ang inyong pag-ibig sa <div id="page1742"></div>kaniya. </div>
  <div id="chapter2_verse9">
    <b>
      <sup>9 </sup>
    </b>Sapagkat sa layunin ding ito ay sumusulat ako upang tiyakin ang katunayan tungkol sa inyo, kung masunurin nga kayo sa lahat ng bagay. </div>
  <div id="chapter2_verse10">
    <b>
      <sup>10 </sup>
    </b>Ang anumang bagay na may-kabaitan ninyong ipinatatawad sa kaninuman ay ipinatatawad ko rin. Sa katunayan, sa ganang akin, anuman ang may-kabaitan kong ipinatawad, kung may-kabaitan man akong nagpatawad ng anumang bagay, ito ay alang-alang sa inyo sa paningin ni Kristo; </div>
  <div id="chapter2_verse11">
    <b>
      <sup>11 </sup>
    </b>upang huwag tayong malamangan ni Satanas, sapagkat hindi naman tayo walang-alam sa kaniyang mga pakana.</div>
  <div id="chapter2_verse12">
    <b>
      <sup>12 </sup>
    </b>Ngayon nang dumating ako sa Troas upang ipahayag ang mabuting balita tungkol sa Kristo, at isang pinto ang binuksan sa akin sa Panginoon, </div>
  <div id="chapter2_verse13">
    <b>
      <sup>13 </sup>
    </b>hindi ako nagkaroon ng ginhawa sa aking espiritu sapagkat hindi ko nasumpungan si Tito na aking kapatid, ngunit nagpaalam ako sa kanila at lumisan patungong Macedonia.</div>
  <div id="chapter2_verse14">
    <b>
      <sup>14 </sup>
    </b>Ngunit salamat sa Diyos na laging umaakay sa atin sa isang prusisyon ng tagumpay kasama ng Kristo at sa pamamagitan natin ay nagpapabatid ng amoy ng kaalaman tungkol sa kaniya sa bawat dako! </div>
  <div id="chapter2_verse15">
    <b>
      <sup>15 </sup>
    </b>Sapagkat sa Diyos tayo ay mabangong amoy ni Kristo sa gitna niyaong mga inililigtas at sa gitna niyaong mga nalilipol; </div>
  <div id="chapter2_verse16">
    <b>
      <sup>16 </sup>
    </b>sa mga huling nabanggit ay isang amoy na nanggagaling sa kamatayan tungo sa kamatayan, sa mga unang nabanggit ay isang amoy na nanggagaling sa buhay tungo sa buhay. At sino ang lubusang kuwalipikado para sa mga bagay na ito? </div>
  <div id="chapter2_verse17">
    <b>
      <sup>17 </sup>
    </b>Kami nga; sapagkat hindi kami mga tagapaglako ng salita ng Diyos gaya ng maraming tao, kundi dahil sa kataimtiman, oo, gaya ng isinugo mula sa Diyos, sa paningin ng Diyos, kasama ni Kristo, ay nagsasalita kami.</div>
</div>