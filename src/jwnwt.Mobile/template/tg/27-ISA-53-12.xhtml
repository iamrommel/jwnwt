<div><div id="chapter53_verse1"><span class="w_ch"><b>53 </b></span>Sino ang nanampalataya sa bagay na narinig namin? At kung tungkol sa bisig ni Jehova, kanino ito naisiwalat? </div><div id="chapter53_verse2"><b><sup>2 </sup></b>At siya ay tutubo na gaya ng isang maliit na sanga sa harap ng isa, at gaya ng isang ugat mula sa lupaing walang tubig. Wala siyang matikas na anyo, ni anumang karilagan; at kapag nakita namin siya, wala roon ang kaanyuan anupat siya ay nanasain namin.</div><div id="chapter53_verse3"><b><sup>3 </sup></b>Siya ay hinamak at iniwasan ng mga tao, isang taong nauukol sa mga kirot at sa pagkakaroon ng kabatiran sa sakit. At waring may pagkukubli ng mukha ng isa mula sa amin. Siya ay hinamak, at itinuring namin siya bilang walang halaga. </div><div id="chapter53_verse4"><b><sup>4 </sup></b>Tunay na ang aming mga sakit ang siyang dinala niya; at kung tungkol sa aming mga kirot, pinasan niya ang mga iyon. Ngunit itinuring namin siya bilang sinalot, sinaktan ng Diyos at pinighati. </div><div id="chapter53_verse5"><b><sup>5 </sup></b>Ngunit siya ay inuulos dahil sa aming pagsalansang; siya ay sinisiil dahil sa aming mga kamalian. Ang kaparusahang ukol sa aming kapayapaan ay sumasakaniya, at dahil sa kaniyang mga sugat ay nagkaroon ng pagpapagaling para sa amin. </div><div id="chapter53_verse6"><b><sup>6 </sup></b>Tulad ng mga tupa, kaming lahat ay naligaw; bumaling ang bawat isa sa amin sa kaniyang sariling daan; at pinangyari ni Jehova na ang kamalian naming lahat ay makatagpo ng isang iyon. </div><div id="chapter53_verse7"><b><sup>7 </sup></b>Siya ay ginipit, at hinayaan niyang pighatiin siya; gayunma’y hindi niya ibinubuka ang kaniyang bibig. Siya ay dinalang tulad ng isang tupa patungo sa patayan; at tulad ng isang tupang babae na sa harap ng kaniyang mga manggugupit ay napipi, hindi rin niya ibinubuka ang kaniyang bibig.</div><div id="chapter53_verse8"><b><sup>8 </sup></b>Dahil sa pagpigil at sa paghatol ay inalis siya; at sino ang magtutuon ng pansin sa mga detalye ng kaniyang salinlahi? Sapagkat inihiwalay siya mula sa lupain ng mga buháy. Dahil sa pagsalansang ng aking bayan ay natamo niya ang hampas. </div><div id="chapter53_verse9"><b><sup>9 </sup></b>At ang kaniyang dakong libingan ay gagawin niyang kasama nga ng mga balakyot, at kasama ng mga uring mayaman sa kaniyang kamatayan, bagaman wala siyang ginawang karahasan at walang panlilinlang sa kaniyang bibig.</div><div id="chapter53_verse10"><b><sup>10 </sup></b>Ngunit si Jehova ay nalugod na siilin siya; pinagkasakit niya siya. Kung itatalaga mo ang kaniyang kaluluwa bilang handog ukol sa pagkakasala, <div id="page1138"></div>makikita niya ang kaniyang supling, palalawigin niya ang kaniyang mga araw, at sa kaniyang kamay ay magtatagumpay ang kinalulugdan ni Jehova. </div><div id="chapter53_verse11"><b><sup>11 </sup></b>Dahil sa kabagabagan ng kaniyang kaluluwa ay makakakita siya, masisiyahan siya. Sa pamamagitan ng kaniyang kaalaman ang matuwid, ang aking lingkod, ay magdadala ng matuwid na katayuan sa maraming tao; at ang kanilang mga kamalian ay kaniyang papasanin. </div><div id="chapter53_verse12"><b><sup>12 </sup></b>Sa dahilang iyan ay bibigyan ko siya ng bahagi kasama ng marami, at hahati-hatiin niya ang samsam kasama ng mga makapangyarihan, sa dahilang ibinuhos niya ang kaniyang kaluluwa hanggang sa mismong kamatayan, at ibinilang siyang kasama ng mga mananalansang; at kaniyang dinala ang kasalanan ng maraming tao, at para sa mga mananalansang ay namagitan siya.</div></div>