<div>
  <p class="w_biblebookname">Awit</p>
  <p class="ss">
    <span class="smcap">ל </span>[<i>Lamed</i>]</p>
  <p class="sl">
    <a id="chapter10"></a>
    <a id="chapter10_verse1"></a>
    <span class="w_ch">
      <b>10 </b>
    </span>O Jehova, bakit ka laging nakatayo sa malayo?</p>
  <p class="sz">Bakit ka nagtatago sa mga panahon ng kabagabagan?</p>
  <p class="sl">
    <a id="page861"></a>
    <a id="chapter10_verse2"></a>
    <b>
      <sup>2 </sup>
    </b>Sa kaniyang kapalaluan ay mainitang tinutugis ng balakyot ang napipighati;</p>
  <p class="sz">Nahuhuli sila ng mga kaisipan na kanilang pinag-isipan.</p>
  <p class="sl">
    <a id="chapter10_verse3"></a>
    <b>
      <sup>3 </sup>
    </b>Sapagkat pinupuri ng balakyot ang kaniyang sarili dahil sa makasariling hangarin ng kaniyang kaluluwa,</p>
  <p class="sz">At pinagpapala niyaong kumikita ng labis na pakinabang ang kaniyang sarili;</p>
  <p class="ss">
    <span class="smcap">נ </span>[<i>Nun</i>]</p>
  <p class="sz">Winalang-galang niya si Jehova.</p>
  <p class="sl">
    <a id="chapter10_verse4"></a>
    <b>
      <sup>4 </sup>
    </b>Ang balakyot ay hindi nagsasaliksik dahil sa kaniyang matayog na kapalaluan;</p>
  <p class="sz">Ang buo niyang kaisipan ay: “Walang Diyos.”</p>
  <p class="sl">
    <a id="chapter10_verse5"></a>
    <b>
      <sup>5 </sup>
    </b>Ang kaniyang mga lakad ay patuloy na umuunlad sa lahat ng panahon.</p>
  <p class="sz">Ang iyong mga hudisyal na pasiya ay matataas at hindi niya maabot;</p>
  <p class="sz">Kung tungkol sa lahat niyaong napopoot sa kaniya, sinisinghalan niya sila.</p>
  <p class="sl">
    <a id="chapter10_verse6"></a>
    <b>
      <sup>6 </sup>
    </b>Sinabi niya sa kaniyang puso: “Hindi ako makikilos;</p>
  <p class="sz">Sa sali’t salinlahi ay hindi ako malalagay sa kapahamakan.”</p>
  <p class="ss">
    <span class="smcap">פ </span>[<i>Pe</i>]</p>
  <p class="sl">
    <a id="chapter10_verse7"></a>
    <b>
      <sup>7 </sup>
    </b>Ang kaniyang bibig ay punô ng mga sumpa at ng mga panlilinlang at ng paniniil.</p>
  <p class="sz">Sa ilalim ng kaniyang dila ay kabagabagan at bagay na nakasasakit.</p>
  <p class="sl">
    <a id="chapter10_verse8"></a>
    <b>
      <sup>8 </sup>
    </b>Umuupo siya sa pagtambang sa mga pamayanan;</p>
  <p class="sz">Mula sa mga kubling dako ay papatay siya ng isang sawi.</p>
  <p class="ss">
    <span class="smcap">ע </span>[<i>Ayin</i>]</p>
  <p class="sz">Ang kaniyang mga mata ay nakabantay sa isang naghihikahos.</p>
  <p class="sl">
    <a id="chapter10_verse9"></a>
    <b>
      <sup>9 </sup>
    </b>Lagi siyang nag-aabang sa kubling dako tulad ng leon sa kublihan nito.</p>
  <p class="sz">Lagi siyang nag-aabang upang sapilitang tangayin ang napipighati.</p>
  <p class="sz">Sapilitan niyang tinatangay ang napipighati kapag ikinukubkob niya ang kaniyang lambat.</p>
  <p class="sl">
    <a id="chapter10_verse10"></a>
    <b>
      <sup>10 </sup>
    </b>Siya ay nasisiil, siya ay yumuyukod,</p>
  <p class="sz">At ang hukbo ng mga nalulumbay ay nahuhulog sa kaniyang malalakas na kuko.</p>
  <p class="sl">
    <a id="chapter10_verse11"></a>
    <b>
      <sup>11 </sup>
    </b>Sinabi niya sa kaniyang puso: “Nakalimot ang Diyos.</p>
  <p class="sz">Ikinubli niya ang kaniyang mukha.</p>
  <p class="sz">Tiyak na hindi na niya iyon makikita.”</p>
  <p class="ss">
    <span class="smcap">ק </span>[<i>Kop</i>]</p>
  <p class="sl">
    <a id="chapter10_verse12"></a>
    <b>
      <sup>12 </sup>
    </b>Bumangon ka, O Jehova. O Diyos, itaas mo ang iyong kamay.</p>
  <p class="sz">Huwag mong limutin ang mga napipighati.</p>
  <p class="sl">
    <a id="chapter10_verse13"></a>
    <b>
      <sup>13 </sup>
    </b>Bakit winalang-galang ng balakyot ang Diyos?</p>
  <p class="sz">Sinabi niya sa kaniyang puso: “Hindi ka hihingi ng pagsusulit.”</p>
  <p class="ss">
    <span class="smcap">ר </span>[<i>Res</i>]</p>
  <p class="sl">
    <a id="chapter10_verse14"></a>
    <b>
      <sup>14 </sup>
    </b>Sapagkat ikaw mismo ay nakakita ng kabagabagan at kaligaligan.</p>
  <p class="sz">Nagmamasid ka, upang ang mga iyon ay mapasaiyong kamay.</p>
  <p class="sp">Sa iyo ipinagkakatiwala ng isang sawi, ng batang lalaking walang ama, ang kaniyang sarili.<a id="page862"></a></p>
  <p class="sz">Ikaw naman ang naging kaniyang katulong.</p>
  <p class="ss">
    <span class="smcap">ש </span>[<i>Shin</i>]</p>
  <p class="sl">
    <a id="chapter10_verse15"></a>
    <b>
      <sup>15 </sup>
    </b>Baliin mo ang bisig ng isang balakyot at masama.</p>
  <p class="sz">Hanapin mo nawa ang kaniyang kabalakyutan hanggang sa wala ka nang masumpungan.</p>
  <p class="sl">
    <a id="chapter10_verse16"></a>
    <b>
      <sup>16 </sup>
    </b>Si Jehova ang Hari hanggang sa panahong walang takda, magpakailan-kailanman.</p>
  <p class="sz">Ang mga bansa ay nalipol mula sa kaniyang lupain.</p>
  <p class="ss">
    <span class="smcap">ת </span>[<i>Taw</i>]</p>
  <p class="sl">
    <a id="chapter10_verse17"></a>
    <b>
      <sup>17 </sup>
    </b>Ang pagnanasa ng maaamo ay iyo ngang diringgin, O Jehova.</p>
  <p class="sz">Ihahanda mo ang kanilang puso.</p>
  <p class="sz">Magbibigay-pansin ka sa pamamagitan ng iyong pandinig,</p>
  <p class="sl">
    <a id="chapter10_verse18"></a>
    <b>
      <sup>18 </sup>
    </b>Upang hatulan ang batang lalaking walang ama at ang nasisiil,</p>
  <p class="sz">Upang ang taong mortal na tagalupa ay huwag nang lumikha pa ng panginginig.</p>
</div>