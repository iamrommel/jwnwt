<div>
  <div id="chapter15_verse1">
    <span class="w_ch">
      <b>15 </b>
    </span>At noong ikalabingwalong taon ni Haring Jeroboam na anak ni Nebat, si Abiam ay naging hari sa Juda. </div>
  <div id="chapter15_verse2">
    <b>
      <sup>2 </sup>
    </b>Tatlong taon siyang naghari sa Jerusalem; at ang pangalan ng kaniyang ina ay Maaca na apo ni Abisalom. </div>
  <div id="chapter15_verse3">
    <b>
      <sup>3 </sup>
    </b>At siya ay lumakad sa lahat ng kasalanan ng kaniyang ama na ginawa nito na una sa kaniya; at ang kaniyang puso ay hindi naging sakdal kay Jehova na kaniyang Diyos, tulad ng puso ni David na kaniyang ninuno. </div>
  <div id="chapter15_verse4">
    <b>
      <sup>4 </sup>
    </b>Sapagkat, dahil kay David, si Jehova na kaniyang Diyos ay nagbigay sa kaniya ng isang lampara sa Jerusalem sa pamamagitan ng pagbabangon ng kaniyang anak bilang kahalili niya at ng pagpapanatili ng Jerusalem, </div>
  <div id="chapter15_verse5">
    <b>
      <sup>5 </sup>
    </b>sapagkat ginawa ni David ang tama sa paningin ni Jehova, at hindi siya lumihis mula sa anumang bagay na Kaniyang iniutos sa kaniya sa lahat ng mga araw ng kaniyang buhay, maliban lamang sa pangyayari tungkol kay Uria na Hiteo. </div>
  <div id="chapter15_verse6">
    <b>
      <sup>6 </sup>
    </b>At nagkaroon ng digmaan sa pagitan ni Rehoboam at ni Jeroboam sa lahat ng mga araw ng kaniyang buhay.</div>
  <div id="chapter15_verse7">
    <b>
      <sup>7 </sup>
    </b>Kung tungkol sa iba pa sa mga pangyayari kay Abiam at sa lahat ng kaniyang ginawa, hindi ba nakasulat ang mga iyon sa aklat ng mga pangyayari nang mga araw ng mga hari sa Juda? Nagkaroon din ng digmaan sa pagitan ni Abiam at ni Jeroboam. </div>
  <div id="chapter15_verse8">
    <b>
      <sup>8 </sup>
    </b>Sa wakas si Abiam ay humigang kasama ng kaniyang mga ninuno at inilibing nila siya sa Lunsod ni David; at si Asa na kaniyang anak ay nagsimulang maghari bilang kahalili niya.</div>
  <div id="chapter15_verse9">
    <b>
      <sup>9 </sup>
    </b>Nang ikadalawampung taon ni Jeroboam na hari ng Israel, si Asa ay naghari bilang hari ng Juda. </div>
  <div id="chapter15_verse10">
    <b>
      <sup>10 </sup>
    </b>At apatnapu’t isang taon siyang naghari sa Jerusalem; <div id="page570"></div>at ang pangalan ng kaniyang lola ay Maaca na apo ni Abisalom. </div>
  <div id="chapter15_verse11">
    <b>
      <sup>11 </sup>
    </b>At si Asa ay gumawa ng tama sa paningin ni Jehova, tulad ni David na kaniyang ninuno. </div>
  <div id="chapter15_verse12">
    <b>
      <sup>12 </sup>
    </b>Sa gayon ay pinawi niya ang mga lalaking patutot sa templo mula sa lupain at inalis ang lahat ng karumal-dumal na idolo na ginawa ng kaniyang mga ninuno. </div>
  <div id="chapter15_verse13">
    <b>
      <sup>13 </sup>
    </b>Maging si Maaca na kaniyang lola, inalis niya ito sa pagiging ginang, sapagkat gumawa siya ng isang kakila-kilabot na idolo sa sagradong poste; pagkatapos nito ay pinutol ni Asa ang kaniyang kakila-kilabot na idolo at sinunog iyon sa agusang libis ng Kidron. </div>
  <div id="chapter15_verse14">
    <b>
      <sup>14 </sup>
    </b>At ang matataas na dako ay hindi niya inalis. Gayunpaman, ang puso ni Asa ay naging sakdal kay Jehova sa lahat ng kaniyang mga araw. </div>
  <div id="chapter15_verse15">
    <b>
      <sup>15 </sup>
    </b>At pinasimulan niyang ipasok ang mga bagay na pinabanal ng kaniyang ama at ang mga bagay na pinabanal niya sa bahay ni Jehova, pilak at ginto at mga gamit.</div>
  <div id="chapter15_verse16">
    <b>
      <sup>16 </sup>
    </b>At nagkaroon ng digmaan sa pagitan ni Asa at ni Baasa na hari ng Israel sa lahat ng kanilang mga araw. </div>
  <div id="chapter15_verse17">
    <b>
      <sup>17 </sup>
    </b>Kaya si Baasa na hari ng Israel ay umahon laban sa Juda at pinasimulang itayo ang Rama, upang huwag pahintulutan ang sinuman na lumabas o pumaroon kay Asa na hari ng Juda. </div>
  <div id="chapter15_verse18">
    <b>
      <sup>18 </sup>
    </b>Sa gayon ay kinuha ni Asa ang lahat ng pilak at ginto na natira sa kabang-yaman ng bahay ni Jehova at sa kabang-yaman ng bahay ng hari at inilagay ang mga iyon sa kamay ng kaniyang mga lingkod; at isinugo sila ngayon ni Haring Asa kay Ben-hadad na anak ni Tabrimon na anak ni Hezion, na hari ng Sirya, na tumatahan sa Damasco, na sinasabi: </div>
  <div id="chapter15_verse19">
    <b>
      <sup>19 </sup>
    </b>“May isang tipan sa pagitan natin, sa pagitan ng aking ama at ng iyong ama. Narito, pinadalhan kita ng regalong pilak at ginto. Halika, sirain mo ang iyong pakikipagtipan kay Baasa na hari ng Israel, upang umurong siya mula sa akin.” </div>
  <div id="chapter15_verse20">
    <b>
      <sup>20 </sup>
    </b>Sa gayon ay nakinig si Ben-hadad kay Haring Asa at isinugo ang mga pinuno ng kaniyang mga hukbong militar laban sa mga lunsod ng Israel at sinaktan ang Ijon at ang Dan at ang Abel-bet-maaca at ang buong Kineret, hanggang sa buong lupain ng Neptali. </div>
  <div id="chapter15_verse21">
    <b>
      <sup>21 </sup>
    </b>At nangyari nang marinig ito ni Baasa, kaagad niyang itinigil ang pagtatayo ng Rama at nagpatuloy na manahanan sa Tirza. </div>
  <div id="chapter15_verse22">
    <b>
      <sup>22 </sup>
    </b>At tinawag naman ni Haring Asa ang buong Juda—walang sinuman ang nalibre—at dinala nila ang mga bato ng Rama at ang mga tabla nito, na ipinantatayo ni Baasa; at pinasimulan ni Haring Asa na itayo sa pamamagitan ng mga ito ang Geba sa Benjamin, at ang Mizpa.</div>
  <div id="chapter15_verse23">
    <b>
      <sup>23 </sup>
    </b>Kung tungkol sa iba pa sa lahat ng mga pangyayari kay Asa at sa kaniyang buong kalakasan at sa lahat ng kaniyang ginawa at sa mga lunsod na kaniyang itinayo, hindi ba nakasulat ang mga iyon sa aklat ng mga pangyayari nang mga araw ng mga hari sa Juda? Ngunit nang panahon ng kaniyang pagtanda ay nagkaroon siya ng karamdaman sa kaniyang mga paa. </div>
  <div id="chapter15_verse24">
    <b>
      <sup>24 </sup>
    </b>Sa wakas si Asa ay humigang kasama ng kaniyang mga ninuno at inilibing na kasama ng kaniyang mga ninuno sa Lunsod ni David na kaniyang ninuno; at si Jehosapat na kaniyang anak ay nagsimulang maghari bilang kahalili niya.</div>
  <div id="chapter15_verse25">
    <b>
      <sup>25 </sup>
    </b>Kung tungkol kay Nadab na anak ni Jeroboam, siya ay naging <div id="page571"></div>hari sa Israel nang ikalawang taon ni Asa na hari ng Juda; at patuloy siyang naghari sa Israel nang dalawang taon. </div>
  <div id="chapter15_verse26">
    <b>
      <sup>26 </sup>
    </b>At patuloy niyang ginawa ang masama sa paningin ni Jehova at lumakad siya sa daan ng kaniyang ama at sa kaniyang kasalanan na pinangyari niyang ipagkasala ng Israel. </div>
  <div id="chapter15_verse27">
    <b>
      <sup>27 </sup>
    </b>At si Baasa na anak ni Ahias mula sa sambahayan ni Isacar ay nagsimulang makipagsabuwatan laban sa kaniya; at pinatay siya ni Baasa sa Gibeton, na sakop ng mga Filisteo, habang kinukubkob ni Nadab at ng buong Israel ang Gibeton. </div>
  <div id="chapter15_verse28">
    <b>
      <sup>28 </sup>
    </b>Kaya pinatay siya ni Baasa nang ikatlong taon ni Asa na hari ng Juda at nagsimulang maghari bilang kahalili niya. </div>
  <div id="chapter15_verse29">
    <b>
      <sup>29 </sup>
    </b>At nangyari, nang siya ay maging hari, sinaktan niya ang buong sambahayan ni Jeroboam. Walang sinumang humihinga na mula kay Jeroboam ang pinahintulutan niyang maiwan hanggang sa malipol niya sila, ayon sa salita ni Jehova na sinalita niya sa pamamagitan ng kaniyang lingkod na si Ahias na Shilonita, </div>
  <div id="chapter15_verse30">
    <b>
      <sup>30 </sup>
    </b>dahil sa mga kasalanan ni Jeroboam na ipinagkasala niya at siyang pinangyari niyang ipagkasala ng Israel at dahil sa kaniyang panggagalit na ipinanggalit niya kay Jehova na Diyos ng Israel. </div>
  <div id="chapter15_verse31">
    <b>
      <sup>31 </sup>
    </b>Kung tungkol sa iba pa sa mga pangyayari kay Nadab at sa lahat ng kaniyang ginawa, hindi ba nakasulat ang mga iyon sa aklat ng mga pangyayari nang mga araw ng mga hari ng Israel? </div>
  <div id="chapter15_verse32">
    <b>
      <sup>32 </sup>
    </b>At nagkaroon ng digmaan sa pagitan ni Asa at ni Baasa na hari ng Israel sa lahat ng kanilang mga araw.</div>
  <div id="chapter15_verse33">
    <b>
      <sup>33 </sup>
    </b>Nang ikatlong taon ni Asa na hari ng Juda, si Baasa na anak ni Ahias ay naging hari sa buong Israel sa Tirza sa loob ng dalawampu’t apat na taon. </div>
  <div id="chapter15_verse34">
    <b>
      <sup>34 </sup>
    </b>At patuloy niyang ginawa ang masama sa paningin ni Jehova at lumakad siya sa daan ni Jeroboam at sa kaniyang kasalanan na pinangyari niyang ipagkasala ng Israel.</div>
</div>