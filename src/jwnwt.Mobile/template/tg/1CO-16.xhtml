<div>
  <div id="chapter16_verse1">
    <span class="w_ch">
      <b>16 </b>
    </span>Ngayon may kinalaman sa paglikom na para sa mga banal, kung paanong nagbigay ako ng mga utos sa mga kongregasyon ng Galacia, gayon din ang gawin ninyo. </div>
  <div id="chapter16_verse2">
    <b>
      <sup>2 </sup>
    </b>Sa bawat unang araw ng sanlinggo ay magbukod ang bawat isa sa inyo sa kaniyang sariling bahay ng anumang maiipon ayon sa kaniyang kasaganaan, upang pagdating <div id="page1739"></div>ko ay hindi gagawin sa pagkakataong iyon ang paglikom. </div>
  <div id="chapter16_verse3">
    <b>
      <sup>3 </sup>
    </b>Ngunit pagdating ko riyan, sinumang mga lalaki ang sang-ayunan ninyo sa pamamagitan ng mga liham, ang mga ito ang aking isusugo upang magdala ng inyong maibiging kaloob sa Jerusalem. </div>
  <div id="chapter16_verse4">
    <b>
      <sup>4 </sup>
    </b>Gayunman, kung nararapat na pumaroon din ako, paroroon silang kasama ko.</div>
  <div id="chapter16_verse5">
    <b>
      <sup>5 </sup>
    </b>Ngunit paririyan ako sa inyo kapag nakaraan na ako sa Macedonia, sapagkat daraan ako sa Macedonia; </div>
  <div id="chapter16_verse6">
    <b>
      <sup>6 </sup>
    </b>at marahil ay titigil ako o magpapalipas pa nga ng taglamig na kasama ninyo, upang maihatid ninyo ako nang bahagya sa paroroonan ko. </div>
  <div id="chapter16_verse7">
    <b>
      <sup>7 </sup>
    </b>Sapagkat hindi ko nais na ngayon lamang kayo makita sa aking pagdaraan, sapagkat inaasahan kong makapanatiling kasama ninyo nang ilang panahon, kung ipahihintulot ni Jehova. </div>
  <div id="chapter16_verse8">
    <b>
      <sup>8 </sup>
    </b>Ngunit mananatili ako sa Efeso hanggang sa kapistahan ng Pentecostes; </div>
  <div id="chapter16_verse9">
    <b>
      <sup>9 </sup>
    </b>sapagkat isang malaking pinto na umaakay sa gawain ang binuksan sa akin, ngunit maraming sumasalansang.</div>
  <div id="chapter16_verse10">
    <b>
      <sup>10 </sup>
    </b>Gayunman, kung darating si Timoteo, tiyakin ninyo na wala siyang anumang ikatatakot sa gitna ninyo, sapagkat nagsasagawa siya ng gawain ni Jehova, gaya ko rin naman. </div>
  <div id="chapter16_verse11">
    <b>
      <sup>11 </sup>
    </b>Kaya nga, huwag siyang hamakin ninuman. Ihatid ninyo siya nang bahagya sa kapayapaan, upang makarating siya rito sa akin, sapagkat hinihintay ko siya kasama ng mga kapatid.</div>
  <div id="chapter16_verse12">
    <b>
      <sup>12 </sup>
    </b>Ngayon may kinalaman kay Apolos na ating kapatid, labis akong namanhik sa kaniya na pumariyan sa inyo kasama ng mga kapatid, gayunma’y talagang hindi niya kalooban ang pumariyan ngayon; ngunit paririyan siya kapag nagkaroon siya ng pagkakataon.</div>
  <div id="chapter16_verse13">
    <b>
      <sup>13 </sup>
    </b>Manatili kayong gising, tumayo kayong matatag sa pananampalataya, magpakalalaki kayo, magpakalakas kayo. </div>
  <div id="chapter16_verse14">
    <b>
      <sup>14 </sup>
    </b>Ang lahat ng inyong mga gawain ay maganap nawa na may pag-ibig.</div>
  <div id="chapter16_verse15">
    <b>
      <sup>15 </sup>
    </b>Ngayon ay pinapayuhan ko kayo, mga kapatid: alam ninyo na ang sambahayan ni Estefanas ang mga unang bunga sa Acaya at na itinalaga nila ang kanilang sarili upang maglingkod sa mga banal. </div>
  <div id="chapter16_verse16">
    <b>
      <sup>16 </sup>
    </b>Nawa’y patuloy rin kayong magpasakop sa gayong uri ng mga tao at sa bawat isa na nakikipagtulungan at nagpapagal. </div>
  <div id="chapter16_verse17">
    <b>
      <sup>17 </sup>
    </b>Ngunit ako ay nagsasaya sa pagkanaririto nina Estefanas at Fortunato at Acaico, sapagkat kanilang pinunan ang pagiging wala ninyo rito. </div>
  <div id="chapter16_verse18">
    <b>
      <sup>18 </sup>
    </b>Sapagkat pinaginhawa nila ang aking espiritu at ang sa inyo. Kaya nga kilalanin ninyo ang gayong uri ng mga tao.</div>
  <div id="chapter16_verse19">
    <b>
      <sup>19 </sup>
    </b>Ang mga kongregasyon sa Asia ay nagpapadala sa inyo ng kanilang mga pagbati. Sina Aquila at Prisca kasama ang kongregasyon na nasa kanilang bahay ay bumabati sa inyo nang buong puso sa Panginoon. </div>
  <div id="chapter16_verse20">
    <b>
      <sup>20 </sup>
    </b>Ang lahat ng mga kapatid ay bumabati sa inyo. Batiin ninyo ang isa’t isa ng banal na halik.</div>
  <div id="chapter16_verse21">
    <b>
      <sup>21 </sup>
    </b>Narito ang aking pagbati, ni Pablo, sa aking sariling kamay.</div>
  <div id="chapter16_verse22">
    <b>
      <sup>22 </sup>
    </b>Kung ang sinuman ay walang pagmamahal sa Panginoon, sumpain siya. O aming Panginoon, pumarito ka! </div>
  <div id="chapter16_verse23">
    <b>
      <sup>23 </sup>
    </b>Sumainyo nawa ang di-sana-nararapat na kabaitan ng Panginoong Jesus. </div>
  <div id="chapter16_verse24">
    <b>
      <sup>24 </sup>
    </b>Sumainyo nawang lahat na kaisa ni Kristo Jesus ang aking pag-ibig.</div>
</div>