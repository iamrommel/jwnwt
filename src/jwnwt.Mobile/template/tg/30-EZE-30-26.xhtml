<div><div id="chapter30_verse1"><span class="w_ch"><b>30 </b></span>At ang salita ni Jehova ay patuloy na dumating sa akin, na nagsasabi: </div><div id="chapter30_verse2"><b><sup>2 </sup></b>“Anak ng tao, manghula ka, at sabihin mo, ‘Ito ang sinabi ng Soberanong Panginoong Jehova: “Magpalahaw kayo, ‘Sa aba ng araw na iyon!’ </div><div id="chapter30_verse3"><b><sup>3 </sup></b>sapagkat ang isang araw ay malapit na, oo, ang isang araw na nauukol kay Jehova ay malapit na. Iyon ay magiging isang araw na maulap, isang takdang panahon ng mga bansa. </div><div id="chapter30_verse4"><b><sup>4 </sup></b>At isang tabak ang tiyak na darating sa Ehipto, at ang matitinding kirot ay sasapit sa Etiopia kapag ang isa ay nabuwal na patay sa Ehipto at kinuha nila ang yaman nito at ang mga pundasyon nito ay giniba. </div><div id="chapter30_verse5"><b><sup>5 </sup></b>Ang Etiopia at ang Put at ang Lud at ang buong haluang pangkat at ang Kub at ang mga anak ng lupain ng tipan—mabubuwal silang kasama nila sa pamamagitan ng tabak.” ’</div><div id="chapter30_verse6"><b><sup>6 </sup></b>“Ito ang sinabi ni Jehova, ‘Ang mga umaalalay sa Ehipto ay mabubuwal din, at ang pagmamapuri ng lakas nito ay mábababâ.’</div><div id="chapter30_verse7"><b><sup>7 </sup></b>‘Ititiwangwang din sila sa gitna ng mga nakatiwangwang na lupain, at ang mga lunsod nito ay mapapasagitna mismo ng mga wasak na lunsod. </div><div id="chapter30_verse8"><b><sup>8 </sup></b>At kanila ngang makikilala na ako ay si Jehova kapag nagpaningas ako ng apoy sa Ehipto at ang lahat ng mga katulong nito ay nawasak na. </div><div id="chapter30_verse9"><b><sup>9 </sup></b>Sa araw na iyon ay lalabas mula sa harap ko ang mga mensahero na nasa mga barko, upang panginigin ang nagtitiwala-sa-sariling Etiopia. At ang matitinding kirot ay sasapit sa kanila sa araw ng Ehipto, sapagkat, narito! iyon ay darating.’</div><div id="chapter30_verse10"><b><sup>10 </sup></b>“Ito ang sinabi ng Soberanong Panginoong Jehova, ‘Paglalahuin ko rin ang pulutong ng Ehipto sa pamamagitan ng kamay ni Nabucodorosor na hari ng Babilonya. </div><div id="chapter30_verse11"><b><sup>11 </sup></b>Siya at ang kaniyang bayan na kasama niya, ang mga maniniil mula sa mga bansa, ay ipinapasok upang wasakin ang lupain. At huhugutin nila ang kanilang mga tabak laban sa Ehipto at pupunuin nila ng mga napatay ang lupain. </div><div id="chapter30_verse12"><b><sup>12 </sup></b>At gagawin kong tuyong lupa ang mga kanal ng Nilo at ipagbibili ko ang lupain sa kamay ng masasamang tao, at pangyayarihin kong ang lupain at ang kabuuan nito ay matiwangwang sa pamamagitan ng kamay ng mga taga-ibang bayan. Ako mismong si Jehova ang nagsalita.’</div><div id="chapter30_verse13"><b><sup>13 </sup></b>“Ito ang sinabi ng Soberanong Panginoong Jehova, ‘Wawasakin ko rin ang mga karumal-dumal na idolo at paglalahuin ko mula sa Nop ang walang-silbing mga diyos, at hindi na magkakaroon ng pinuno mula sa lupain ng Ehipto; at maglalagay nga ako ng takot sa lupain ng Ehipto. </div><div id="chapter30_verse14"><b><sup>14 </sup></b>At dadalhin ko ang Patros sa pagkatiwangwang at magpapaningas ako ng apoy sa Zoan at maglalapat ng mga kahatulan sa No. </div><div id="chapter30_verse15"><b><sup>15 </sup></b>At ang aking pagngangalit ay ibubuhos ko sa Sin, ang tanggulan ng Ehipto, at lilipulin ko ang pulutong ng No. </div><div id="chapter30_verse16"><b><sup>16 </sup></b>At magpapaningas ako ng apoy sa Ehipto. Ang Sin ay walang pagsalang daranas ng matitinding kirot, at ang No ay mabibihag kapag nabuwag ito; at kung tungkol sa Nop—magkakaroon ng mga kalaban kung araw! <div id="page1314"></div></div><div id="chapter30_verse17"><b><sup>17 </sup></b>Kung tungkol sa mga kabataang lalaki ng On at ng Pibeset, sa pamamagitan ng tabak ay mabubuwal sila, at ang mga lunsod mismo ay yayaon sa pagkabihag. </div><div id="chapter30_verse18"><b><sup>18 </sup></b>At sa Tehapnehes ay magdidilim ang araw, kapag binali ko roon ang mga pamatok ng Ehipto. At paglalahuin sa kaniya ang pagmamapuri ng kaniyang lakas. Kung tungkol sa kaniya, mga ulap ang tatakip sa kaniya, at ang kaniyang mga sakop na bayan ay yayaon sa pagkabihag. </div><div id="chapter30_verse19"><b><sup>19 </sup></b>At maglalapat ako ng mga kahatulan sa Ehipto; at kanila ngang makikilala na ako ay si Jehova.’ ”</div><div id="chapter30_verse20"><b><sup>20 </sup></b>At nangyari pa nang ikalabing-isang taon, nang unang buwan, noong ikapitong araw ng buwan, ang salita ni Jehova ay dumating sa akin, na nagsasabi: </div><div id="chapter30_verse21"><b><sup>21 </sup></b>“Anak ng tao, ang bisig ni Paraon na hari ng Ehipto ay babaliin ko, at, narito! hindi iyon tatalian sa paanuman upang bigyan ng kagalingan sa pamamagitan ng paglalagay ng benda na panali roon, upang iyon ay lumakas at makatangan sa tabak.”</div><div id="chapter30_verse22"><b><sup>22 </sup></b>“Kaya ito ang sinabi ng Soberanong Panginoong Jehova, ‘Narito, ako ay laban kay Paraon na hari ng Ehipto, at babaliin ko ang kaniyang mga bisig, ang malakas at ang may bali, at palalaglagin ko ang tabak mula sa kaniyang kamay. </div><div id="chapter30_verse23"><b><sup>23 </sup></b>At pangangalatin ko ang mga Ehipsiyo sa gitna ng mga bansa at pananabugin ko sila sa mga lupain. </div><div id="chapter30_verse24"><b><sup>24 </sup></b>At palalakasin ko ang mga bisig ng hari ng Babilonya at ibibigay ko ang aking tabak sa kaniyang kamay, at babaliin ko ang mga bisig ni Paraon, at gaya ng isang nasugatan ng ikamamatay, tiyak na daraing siya nang labis-labis sa harap niya. </div><div id="chapter30_verse25"><b><sup>25 </sup></b>At palalakasin ko ang mga bisig ng hari ng Babilonya, at ang mismong mga bisig ni Paraon ay babagsak; at kanila ngang makikilala na ako ay si Jehova kapag ibinigay ko ang aking tabak sa kamay ng hari ng Babilonya at iniunat nga niya iyon laban sa lupain ng Ehipto. </div><div id="chapter30_verse26"><b><sup>26 </sup></b>At pangangalatin ko ang mga Ehipsiyo sa gitna ng mga bansa at pananabugin ko sila sa mga lupain; at kanila ngang makikilala na ako ay si Jehova.’ ”</div></div>