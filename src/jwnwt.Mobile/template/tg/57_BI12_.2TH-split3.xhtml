<div>
  <div id="chapter3_verse1">
    <span class="w_ch">
      <b>3 </b>
    </span>Sa katapus-tapusan, mga kapatid, magpatuloy kayo sa pananalangin para sa amin, upang ang salita ni Jehova ay patuloy na kumilos nang mabilis at luwalhatiin gaya nga ng sa inyo; </div>
  <div id="chapter3_verse2">
    <b>
      <sup>2 </sup>
    </b>at upang kami ay mailigtas mula sa mga taong mapaminsala at balakyot, sapagkat ang pananampalataya ay hindi taglay ng lahat ng tao. </div>
  <div id="chapter3_verse3">
    <b>
      <sup>3 </sup>
    </b>Ngunit ang Panginoon ay tapat, at patatatagin niya kayo at iingatan kayo mula sa isa na balakyot. </div>
  <div id="chapter3_verse4">
    <b>
      <sup>4 </sup>
    </b>Bukod diyan, may pagtitiwala kami sa Panginoon may kinalaman sa inyo, na ginagawa ninyo at patuloy na gagawin ang mga bagay na aming iniuutos. </div>
  <div id="chapter3_verse5">
    <b>
      <sup>5 </sup>
    </b>Patuloy nawang matagumpay na patnubayan ng Panginoon ang inyong mga puso tungo sa pag-ibig sa Diyos at tungo sa pagbabata para sa Kristo.</div>
  <div id="chapter3_verse6">
    <b>
      <sup>6 </sup>
    </b>Ngayon ay binibigyan namin kayo ng mga utos, mga kapatid, sa pangalan ng Panginoong Jesu-Kristo, na lumayo sa bawat kapatid na lumalakad nang walang kaayusan at hindi ayon sa tradisyon na inyong tinanggap mula sa amin. </div>
  <div id="chapter3_verse7">
    <b>
      <sup>7 </sup>
    </b>Sapagkat alam ninyo kung paano ninyo kami dapat tularan, sapagkat hindi kami gumawi nang walang kaayusan sa gitna ninyo </div>
  <div id="chapter3_verse8">
    <b>
      <sup>8 </sup>
    </b>ni kumain man kami ng pagkain mula sa sinuman nang walang bayad. Sa halip, sa pagtatrabaho at pagpapagal gabi at araw ay gumagawa kami upang hindi kami magpataw ng magastos na pasanin sa kaninuman sa inyo. </div>
  <div id="chapter3_verse9">
    <b>
      <sup>9 </sup>
    </b>Hindi sa wala kaming awtoridad, kundi upang maiharap namin ang aming sarili bilang isang halimbawa sa inyo upang kami ay tularan. </div>
  <div id="chapter3_verse10">
    <b>
      <sup>10 </sup>
    </b>Sa katunayan, noong kami rin ay kasama ninyo, ibinibigay namin sa inyo ang utos na ito: “Kung ang sinuman ay ayaw magtrabaho, huwag din naman siyang pakainin.” </div>
  <div id="chapter3_verse11">
    <b>
      <sup>11 </sup>
    </b>Sapagkat naririnig namin na may mga lumalakad nang walang kaayusan sa gitna ninyo, na walang anumang ginagawa kundi nanghihimasok sa mga bagay na walang kinalaman sa kanila. </div>
  <div id="chapter3_verse12">
    <b>
      <sup>12 </sup>
    </b>Sa gayong mga tao ay ibinibigay namin ang utos at payo ng Panginoong Jesu-Kristo na sa paggawa nang may katahimikan ay dapat silang kumain ng pagkain na kanila mismong pinagpagalan.</div>
  <div id="chapter3_verse13">
    <b>
      <sup>13 </sup>
    </b>Sa ganang inyo, mga kapatid, huwag kayong manghimagod sa paggawa ng tama. </div>
  <div id="chapter3_verse14">
    <b>
      <sup>14 </sup>
    </b>Ngunit kung ang sinuman ay hindi masunurin sa aming salita sa pamamagitan ng liham na ito, panatilihin ninyong markado ang isang ito, huwag na kayong makisama sa kaniya, upang siya ay mapahiya. </div>
  <div id="chapter3_verse15">
    <b>
      <sup>15 </sup>
    </b>Gayunma’y huwag ninyo siyang ituring na kaaway, kundi patuloy na paalalahanan siya bilang isang kapatid.</div>
  <div id="chapter3_verse16">
    <b>
      <sup>16 </sup>
    </b>Ngayon ang Panginoon ng kapayapaan ay lagi nawang magbigay sa inyo ng kapayapaan sa lahat ng paraan. Sumainyo nawang lahat ang Panginoon.</div>
  <div id="chapter3_verse17">
    <b>
      <sup>17 </sup>
    </b>Narito ang aking pagbati, ni Pablo, sa aking sariling kamay, na siyang tanda sa bawat liham; ganito ang paraan ko ng pagsulat.</div>
  <div id="chapter3_verse18">
    <b>
      <sup>18 </sup>
    </b>Sumainyo nawang lahat ang di-sana-nararapat na kabaitan ng ating Panginoong Jesu-Kristo.</div>
</div>