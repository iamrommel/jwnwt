<div>
  <p class="w_biblebookname">Awit</p>
  <p class="sw">Sa tagapangasiwa ng mga panugtog na de-kuwerdas. Isang awitin. Ni Asap. Isang awit.</p>
  <p class="sl">
    <a id="chapter76"></a>
    <a id="chapter76_verse1"></a>
    <span class="w_ch">
      <b>76 </b>
    </span>Ang Diyos ay kilala sa Juda;</p>
  <p class="sz">Sa Israel ay dakila ang kaniyang pangalan.</p>
  <p class="sl">
    <a id="chapter76_verse2"></a>
    <b>
      <sup>2 </sup>
    </b>At ang kaniyang kublihan ay nasa Salem mismo,</p>
  <p class="sz">At ang kaniyang tahanang dako ay nasa Sion.</p>
  <p class="sl">
    <a id="chapter76_verse3"></a>
    <b>
      <sup>3 </sup>
    </b>Doon niya winasak ang nagliliyab na mga tagdan ng busog,</p>
  <p class="sz">Ang kalasag at ang tabak at ang pagbabaka. <i>Selah.</i></p>
  <p class="sl">
    <a id="chapter76_verse4"></a>
    <b>
      <sup>4 </sup>
    </b>Ikaw ay nababalutan ng liwanag, mas maringal kaysa sa mga bundok na pinangangasuhan.</p>
  <p class="sl">
    <a id="chapter76_verse5"></a>
    <b>
      <sup>5 </sup>
    </b>Ang mga makapangyarihan ang puso ay sinamsaman,</p>
  <p class="sz">Nag-antok sila hanggang sa makatulog,</p>
  <p class="sz">At walang sinuman sa lahat ng magigiting na lalaki ang nakasumpong ng kanilang mga kamay.</p>
  <p class="sl">
    <a id="chapter76_verse6"></a>
    <b>
      <sup>6 </sup>
    </b>Dahil sa iyong pagsaway, O Diyos ni Jacob, kapuwa ang tagapagpatakbo ng karo at ang kabayo ay nakatulog nang mahimbing.</p>
  <p class="sl">
    <a id="chapter76_verse7"></a>
    <b>
      <sup>7 </sup>
    </b>Ikawâ€”ikaw ay kakila-kilabot,</p>
  <p class="sz">At sino ang makatatayo sa harap mo dahil sa tindi ng iyong galit?</p>
  <p class="sl">
    <a id="chapter76_verse8"></a>
    <b>
      <sup>8 </sup>
    </b>Mula sa langit ay ipinarinig mo ang usapin sa batas;</p>
  <p class="sz">Ang lupa ay natakot at tumahimik</p>
  <p class="sl">
    <a id="chapter76_verse9"></a>
    <b>
      <sup>9 </sup>
    </b>Nang bumangon ang Diyos sa paghatol,</p>
  <p class="sz">Upang iligtas ang lahat ng maaamo sa lupa. <i>Selah.</i></p>
  <p class="sl">
    <a id="chapter76_verse10"></a>
    <b>
      <sup>10 </sup>
    </b>Sapagkat pupurihin ka ng pagngangalit ng tao;</p>
  <p class="sz">Ang nalalabing pagngangalit ay ibibigkis mo sa iyo.</p>
  <p class="sl">
    <a id="chapter76_verse11"></a>
    <b>
      <sup>11 </sup>
    </b>Manata kayo at tuparin ninyo kay Jehova na inyong Diyos, kayong lahat na nasa palibot niya.</p>
  <p class="sz">Magdala sila ng kaloob taglay ang pagkatakot.</p>
  <p class="sl">
    <a id="chapter76_verse12"></a>
    <b>
      <sup>12 </sup>
    </b>Pagpapakumbabain niya ang espiritu ng mga lider;</p>
  <p class="sz">Kakila-kilabot siya sa mga hari sa lupa.</p>
</div>