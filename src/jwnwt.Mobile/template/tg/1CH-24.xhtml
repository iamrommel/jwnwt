<div>
  <div id="chapter24_verse1">
    <span class="w_ch">
      <b>24 </b>
    </span>At ang mga anak ni Aaron ay may kani-kanilang pangkat. Ang mga anak ni Aaron ay sina Nadab at Abihu, Eleazar at Itamar. </div>
  <div id="chapter24_verse2">
    <b>
      <sup>2 </sup>
    </b>Gayunman, sina Nadab at Abihu ay namatay nang una sa kanilang ama, at hindi sila nagkaroon ng mga anak, ngunit sina Eleazar at Itamar ay nagpatuloy na maglingkod bilang mga saserdote. </div>
  <div id="chapter24_verse3">
    <b>
      <sup>3 </sup>
    </b>At pinagpangkat-pangkat sila ni David, at ni Zadok na mula sa mga anak ni Eleazar, at ni Ahimelec na mula sa mga anak ni Itamar para sa kanilang katungkulan sa kanilang paglilingkod. </div>
  <div id="chapter24_verse4">
    <b>
      <sup>4 </sup>
    </b>Ngunit mas maraming pangulo ang nasumpungan sa mga anak ni Eleazar kaysa sa mga anak ni Itamar. Kaya ibinahagi nila sila sa mga anak ni Eleazar, bilang mga ulo para sa kanilang mga sambahayan sa panig ng ama, labing-anim, at sa mga anak ni Itamar, bilang mga ulo para sa kanilang mga sambahayan sa panig ng ama, walo.</div>
  <div id="chapter24_verse5">
    <b>
      <sup>5 </sup>
    </b>Karagdagan pa, ibinahagi nila sila sa pamamagitan ng palabunutan, ang mga ito kasama ng mga iyon, sapagkat kailangang magkaroon ng mga pinuno sa dakong banal at mga pinuno ng tunay na Diyos mula sa mga anak ni Eleazar at mula sa mga anak ni Itamar. </div>
  <div id="chapter24_verse6">
    <b>
      <sup>6 </sup>
    </b>At isinulat sila ni Semaias na anak ni Netanel na kalihim ng mga Levita sa harap ng hari at ng mga prinsipe at ni Zadok na saserdote at ni Ahimelec na anak ni Abiatar at ng mga ulo ng mga ama ng mga saserdote at ng mga Levita, isang sambahayan sa panig ng ama ang kinuha para kay Eleazar at isa ang kinuha para kay Itamar.</div>
  <div id="chapter24_verse7">
    <b>
      <sup>7 </sup>
    </b>At ang palabunot ay lumabas: ang una ay kay Jehoiarib; kay Jedaias ang ikalawa, </div>
  <div id="chapter24_verse8">
    <b>
      <sup>8 </sup>
    </b>kay Harim ang ikatlo, kay Seorim ang ikaapat, </div>
  <div id="chapter24_verse9">
    <b>
      <sup>9 </sup>
    </b>kay Malkias ang ikalima, <div id="page675"></div>kay Mijamin ang ikaanim, </div>
  <div id="chapter24_verse10">
    <b>
      <sup>10 </sup>
    </b>kay Hakoz ang ikapito, kay Abias ang ikawalo, </div>
  <div id="chapter24_verse11">
    <b>
      <sup>11 </sup>
    </b>kay Jesua ang ikasiyam, kay Secanias ang ikasampu, </div>
  <div id="chapter24_verse12">
    <b>
      <sup>12 </sup>
    </b>kay Eliasib ang ikalabing-isa, kay Jakim ang ikalabindalawa, </div>
  <div id="chapter24_verse13">
    <b>
      <sup>13 </sup>
    </b>kay Hupa ang ikalabintatlo, kay Jesebeab ang ikalabing-apat, </div>
  <div id="chapter24_verse14">
    <b>
      <sup>14 </sup>
    </b>kay Bilga ang ikalabinlima, kay Imer ang ikalabing-anim, </div>
  <div id="chapter24_verse15">
    <b>
      <sup>15 </sup>
    </b>kay Hezir ang ikalabimpito, kay Hapizez ang ikalabingwalo, </div>
  <div id="chapter24_verse16">
    <b>
      <sup>16 </sup>
    </b>kay Petahias ang ikalabinsiyam, kay Jehezkel ang ikadalawampu, </div>
  <div id="chapter24_verse17">
    <b>
      <sup>17 </sup>
    </b>kay Jakin ang ikadalawampu’t isa, kay Gamul ang ikadalawampu’t dalawa, </div>
  <div id="chapter24_verse18">
    <b>
      <sup>18 </sup>
    </b>kay Delaias ang ikadalawampu’t tatlo, kay Maazias ang ikadalawampu’t apat.</div>
  <div id="chapter24_verse19">
    <b>
      <sup>19 </sup>
    </b>Ito ang kanilang mga katungkulan sa kanilang paglilingkod, upang pumasok sa bahay ni Jehova ayon sa kanilang kaukulang karapatan sa pamamagitan ng kamay ni Aaron na kanilang ninuno, gaya ng iniutos sa kaniya ni Jehova na Diyos ng Israel.</div>
  <div id="chapter24_verse20">
    <b>
      <sup>20 </sup>
    </b>At sa mga anak ni Levi na natira, sa mga anak ni Amram ay naroon si Subael; sa mga anak ni Subael, si Jedeias; </div>
  <div id="chapter24_verse21">
    <b>
      <sup>21 </sup>
    </b>kay Rehabias: sa mga anak ni Rehabias, si Isia na ulo; </div>
  <div id="chapter24_verse22">
    <b>
      <sup>22 </sup>
    </b>sa mga Izharita, si Selomot; sa mga anak ni Selomot, si Jahat; </div>
  <div id="chapter24_verse23">
    <b>
      <sup>23 </sup>
    </b>at ang mga anak ni Hebron, si Jeria ang ulo, si Amarias ang ikalawa, si Jahaziel ang ikatlo, si Jekameam ang ikaapat. </div>
  <div id="chapter24_verse24">
    <b>
      <sup>24 </sup>
    </b>Ang mga anak ni Uziel, si Mikas; sa mga anak ni Mikas, si Samir. </div>
  <div id="chapter24_verse25">
    <b>
      <sup>25 </sup>
    </b>Ang kapatid ni Mikas ay si Isia; sa mga anak ni Isia, si Zacarias.</div>
  <div id="chapter24_verse26">
    <b>
      <sup>26 </sup>
    </b>Ang mga anak ni Merari ay sina Mahali at Musi; ang mga anak ni Jaazias, si Beno. </div>
  <div id="chapter24_verse27">
    <b>
      <sup>27 </sup>
    </b>Ang mga anak ni Merari: Kay Jaazias, sina Beno at Soham at Zacur at Ibri. </div>
  <div id="chapter24_verse28">
    <b>
      <sup>28 </sup>
    </b>Kay Mahali, si Eleazar, na hindi nagkaroon ng anak na lalaki. </div>
  <div id="chapter24_verse29">
    <b>
      <sup>29 </sup>
    </b>Kay Kis: ang mga anak ni Kis ay sina Jerameel. </div>
  <div id="chapter24_verse30">
    <b>
      <sup>30 </sup>
    </b>At ang mga anak ni Musi ay sina Mahali at Eder at Jerimot.</div>
  <div id="chapter24_verse31">
    <b>
      <sup>31 </sup>
    </b>At sila rin mismo ay nagpalabunutan na katulad na katulad ng ginawa ng kanilang mga kapatid na mga anak ni Aaron sa harap ni David na hari at ni Zadok at ni Ahimelec at ng mga ulo ng mga sambahayan ng mga saserdote at ng mga Levita sa panig ng ama. Kung tungkol sa mga sambahayan sa panig ng ama, ang pangulo ay katulad na katulad ng kaniyang nakababatang kapatid.</div>
</div>