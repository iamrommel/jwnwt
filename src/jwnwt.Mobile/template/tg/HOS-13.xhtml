<div>
  <div id="chapter13_verse1">
    <span class="w_ch">
      <b>13 </b>
    </span>“Nang magsalita ang Efraim ay nagkaroon ng panginginig; siya ay may bigat sa Israel. Ngunit siya ay nagkasala may kaugnayan kay Baal at namatay. </div>
  <div id="chapter13_verse2">
    <b>
      <sup>2 </sup>
    </b>At ngayon ay nagkakasala sila nang higit pa at gumagawa sa ganang kanila ng binubong estatuwa mula sa kanilang pilak, mga idolo ayon sa kanilang sariling unawa, na gawa ng mga bihasang manggagawa, lahat ng ito. Sa mga iyon ay sinasabi nila, ‘Halikan ng mga taong tagapaghain ang hamak na mga guya.’ </div>
  <div id="chapter13_verse3">
    <b>
      <sup>3 </sup>
    </b>Kaya sila ay magiging gaya ng mga ulap sa umaga at gaya ng hamog na maagang naglalaho; gaya ng ipa na tinatangay ng bagyo mula sa giikan at gaya ng usok mula sa butas sa bubong.</div>
  <div id="chapter13_verse4">
    <b>
      <sup>4 </sup>
    </b>“Ngunit ako ay si Jehova na iyong Diyos mula sa lupain ng Ehipto, at walang Diyos maliban sa akin ang dati mong nakikilala; at walang tagapagligtas noon kundi ako. </div>
  <div id="chapter13_verse5">
    <b>
      <sup>5 </sup>
    </b>Nakilala kita sa ilang, sa lupain ng mga lagnat. </div>
  <div id="chapter13_verse6">
    <b>
      <sup>6 </sup>
    </b>Ayon sa kanilang pastulan ay nabusog din sila. Sila ay nabusog at ang kanilang puso ay nagsimulang magmalaki. Kaya naman nalimutan nila ako. </div>
  <div id="chapter13_verse7">
    <b>
      <sup>7 </sup>
    </b>At <div id="page1388"></div>sa kanila ay magiging gaya ako ng isang batang leon. Patuloy akong mag-aabang na gaya ng isang leopardo sa tabi ng daan. </div>
  <div id="chapter13_verse8">
    <b>
      <sup>8 </sup>
    </b>Sasalubungin ko silang gaya ng oso na nawalan ng kaniyang mga anak, at hahapakin ko ang pinakakulungan ng kanilang puso. At doon ay lalamunin ko silang gaya ng isang leon; isang mabangis na hayop sa parang ang luluray sa kanila. </div>
  <div id="chapter13_verse9">
    <b>
      <sup>9 </sup>
    </b>Tiyak na ipapahamak ka niyaon, O Israel, sapagkat iyon ay laban sa akin, laban sa iyong katulong.</div>
  <div id="chapter13_verse10">
    <b>
      <sup>10 </sup>
    </b>“Nasaan ngayon ang iyong hari, upang mailigtas ka niya sa lahat ng iyong mga lunsod, at ang iyong mga hukom, na tungkol sa kanila ay sinabi mo, ‘Bigyan mo ako ng isang hari at ng mga prinsipe’? </div>
  <div id="chapter13_verse11">
    <b>
      <sup>11 </sup>
    </b>Aking binigyan ka ng hari sa aking galit, at aalisin ko siya sa aking poot.</div>
  <div id="chapter13_verse12">
    <b>
      <sup>12 </sup>
    </b>“Ang kamalian ng Efraim ay nakabalot, ang kaniyang kasalanan ay nakaimbak. </div>
  <div id="chapter13_verse13">
    <b>
      <sup>13 </sup>
    </b>Mga hapdi ng pagdaramdam ng babaing nanganganak ang darating sa kaniya. Siya ay isang anak na hindi marunong, sapagkat sa kapanahunan ay hindi siya titigil kapag lalabas na ang mga anak mula sa bahay-bata.</div>
  <div id="chapter13_verse14">
    <b>
      <sup>14 </sup>
    </b>“Mula sa kamay ng Sheol ay tutubusin ko sila; mula sa kamatayan ay babawiin ko sila. Nasaan ang iyong mga tibo, O Kamatayan? Nasaan ang iyong pagiging mapamuksa, O Sheol? Ang habag ay makukubli mula sa aking mga mata.</div>
  <div id="chapter13_verse15">
    <b>
      <sup>15 </sup>
    </b>“Kung siya man bilang anak ng mga halamang tambo ay maging mabunga, ang isang hanging silangan, ang hangin ni Jehova, ay darating. Mula sa ilang ay aahon ito, at tutuyuin nito ang kaniyang balon at sasairin ang kaniyang bukal. Sasamsamin ng isang iyon ang kabang-yaman ng lahat ng kanais-nais na kagamitan.</div>
  <div id="chapter13_verse16">
    <b>
      <sup>16 </sup>
    </b>“Ang Samaria ay ituturing na may-sala, sapagkat siya ay totoong mapaghimagsik laban sa kaniyang Diyos. Sa pamamagitan ng tabak ay mabubuwal sila. Ang kanilang mga anak ay pagluluray-lurayin, at ang kanilang mga babaing nagdadalang-tao ay wawakwakin.”</div>
</div>