<div>
  <div id="chapter22_verse1">
    <span class="w_ch">
      <b>22 </b>
    </span>At ang kapistahan ng mga tinapay na walang pampaalsa, ang tinatawag na Paskuwa, ay nalalapit na. </div>
  <div id="chapter22_verse2">
    <b>
      <sup>2 </sup>
    </b>Gayundin, ang mga punong saserdote at ang mga eskriba ay naghahanap ng mabisang paraan upang maipapatay nila siya, sapagkat natatakot sila sa mga tao. </div>
  <div id="chapter22_verse3">
    <b>
      <sup>3 </sup>
    </b>Ngunit pumasok si Satanas kay Hudas, ang tinatawag na Iscariote, na kabilang sa labindalawa; </div>
  <div id="chapter22_verse4">
    <b>
      <sup>4 </sup>
    </b>at siya ay umalis at nakipag-usap sa mga punong saserdote at sa mga kapitan ng templo tungkol sa mabisang paraan upang ipagkanulo siya sa kanila. </div>
  <div id="chapter22_verse5">
    <b>
      <sup>5 </sup>
    </b>Buweno, sila ay nagsaya at nagkasundong magbigay sa kaniya ng salaping <div id="page1586"></div>pilak. </div>
  <div id="chapter22_verse6">
    <b>
      <sup>6 </sup>
    </b>Kaya sumang-ayon siya, at nagsimula siyang humanap ng mabuting pagkakataon upang ipagkanulo siya sa kanila habang walang pulutong sa paligid.</div>
  <div id="chapter22_verse7">
    <b>
      <sup>7 </sup>
    </b>Ang araw ng mga tinapay na walang pampaalsa ay dumating na ngayon, kung kailan kailangang ihain ang hayop na pampaskuwa; </div>
  <div id="chapter22_verse8">
    <b>
      <sup>8 </sup>
    </b>at isinugo niya sina Pedro at Juan, na sinasabi: “Yumaon kayo at ihanda ang paskuwa upang ating kainin.” </div>
  <div id="chapter22_verse9">
    <b>
      <sup>9 </sup>
    </b>Sinabi nila sa kaniya: “Saan mo ibig na ihanda namin iyon?” </div>
  <div id="chapter22_verse10">
    <b>
      <sup>10 </sup>
    </b>Sinabi niya sa kanila: “Narito! Kapag pumasok kayo sa lunsod isang taong may dalang luwad na sisidlan ng tubig ang sasalubong sa inyo. Sundan ninyo siya sa bahay na kaniyang papasukan. </div>
  <div id="chapter22_verse11">
    <b>
      <sup>11 </sup>
    </b>At sasabihin ninyo sa may-ari ng bahay, ‘Sinasabi sa iyo ng Guro: “Nasaan ang silid-pampanauhin na makakainan ko ng paskuwa kasama ng aking mga alagad?” ’ </div>
  <div id="chapter22_verse12">
    <b>
      <sup>12 </sup>
    </b>At ipakikita ng taong iyon sa inyo ang isang malaking silid sa itaas na inayos. Doon ninyo ihanda.” </div>
  <div id="chapter22_verse13">
    <b>
      <sup>13 </sup>
    </b>Kaya lumisan sila at nasumpungan itong gaya ng sinabi niya sa kanila, at inihanda nila ang paskuwa.</div>
  <div id="chapter22_verse14">
    <b>
      <sup>14 </sup>
    </b>Sa kalaunan nang dumating ang oras, siya ay humilig sa mesa, at ang mga apostol na kasama niya. </div>
  <div id="chapter22_verse15">
    <b>
      <sup>15 </sup>
    </b>At sinabi niya sa kanila: “Masidhi kong ninanasa na kaining kasama ninyo ang paskuwang ito bago ako magdusa; </div>
  <div id="chapter22_verse16">
    <b>
      <sup>16 </sup>
    </b>sapagkat sinasabi ko sa inyo, Hindi ko na ito kakaining muli hanggang sa matupad ito sa kaharian ng Diyos.” </div>
  <div id="chapter22_verse17">
    <b>
      <sup>17 </sup>
    </b>At, pagkatanggap sa kopa, siya ay nagpasalamat at nagsabi: “Kunin ninyo ito at iabot sa bawat isa sa inyo; </div>
  <div id="chapter22_verse18">
    <b>
      <sup>18 </sup>
    </b>sapagkat sinasabi ko sa inyo, Mula ngayon ay hindi na ako muling iinom mula sa bunga ng punong ubas hanggang sa dumating ang kaharian ng Diyos.”</div>
  <div id="chapter22_verse19">
    <b>
      <sup>19 </sup>
    </b>Gayundin, kumuha siya ng tinapay, nagpasalamat, pinagputul-putol ito, at ibinigay sa kanila, na sinasabi: “Ito ay nangangahulugan ng aking katawan na siyang ibibigay alang-alang sa inyo. Patuloy ninyong gawin ito bilang pag-alaala sa akin.” </div>
  <div id="chapter22_verse20">
    <b>
      <sup>20 </sup>
    </b>Gayundin, ang kopa sa katulad na paraan pagkatapos nilang makapaghapunan, na sinasabi niya: “Ang kopang ito ay nangangahulugan ng bagong tipan sa bisa ng aking dugo, na siyang ibubuhos alang-alang sa inyo.</div>
  <div id="chapter22_verse21">
    <b>
      <sup>21 </sup>
    </b>“Ngunit, narito! ang kamay ng magkakanulo sa akin ay kasama ko sa mesa. </div>
  <div id="chapter22_verse22">
    <b>
      <sup>22 </sup>
    </b>Sapagkat ang Anak ng tao ay yayaon ayon sa itinakda; gayunpaman, sa aba ng taong iyon na sa pamamagitan niya ay ipinagkakanulo siya!” </div>
  <div id="chapter22_verse23">
    <b>
      <sup>23 </sup>
    </b>Kaya pinasimulan nilang pag-usapan sa kani-kanilang sarili ang tanong kung sino ba talaga sa kanila ang gagawa nito.</div>
  <div id="chapter22_verse24">
    <b>
      <sup>24 </sup>
    </b>Gayunman, bumangon din ang isang mainitang pagtatalo sa gitna nila tungkol sa kung sino sa kanila ang waring pinakadakila. </div>
  <div id="chapter22_verse25">
    <b>
      <sup>25 </sup>
    </b>Ngunit sinabi niya sa kanila: “Ang mga hari ng mga bansa ay namamanginoon sa kanila, at yaong mga nagtataglay ng awtoridad sa kanila ay tinatawag na mga Tagapagpala. </div>
  <div id="chapter22_verse26">
    <b>
      <sup>26 </sup>
    </b>Gayunman, hindi kayo dapat magkagayon. Kundi siya na pinakadakila sa inyo ay maging gaya ng pinakabata, at ang gumaganap bilang pinuno ay maging gaya ng isang naglilingkod. </div>
  <div id="chapter22_verse27">
    <b>
      <sup>27 </sup>
    </b>Sapagkat sino ang mas dakila, ang nakahilig sa mesa o ang naglilingkod? <div id="page1587"></div>Hindi ba ang nakahilig sa mesa? Ngunit ako ay nasa gitna ninyo na gaya niyaong naglilingkod.</div>
  <div id="chapter22_verse28">
    <b>
      <sup>28 </sup>
    </b>“Gayunman, kayo ang mga nanatiling kasama ko sa aking mga pagsubok; </div>
  <div id="chapter22_verse29">
    <b>
      <sup>29 </sup>
    </b>at nakikipagtipan ako sa inyo, kung paanong ang aking Ama ay nakipagtipan sa akin, ukol sa isang kaharian, </div>
  <div id="chapter22_verse30">
    <b>
      <sup>30 </sup>
    </b>upang kayo ay makakain at makainom sa aking mesa sa kaharian ko, at makaupo sa mga trono upang humatol sa labindalawang tribo ng Israel.</div>
  <div id="chapter22_verse31">
    <b>
      <sup>31 </sup>
    </b>“Simon, Simon, narito! hiningi ni Satanas na kayo ay mapasakaniya upang salain kayong gaya ng trigo. </div>
  <div id="chapter22_verse32">
    <b>
      <sup>32 </sup>
    </b>Ngunit nagsumamo na ako para sa iyo na ang iyong pananampalataya ay huwag manghina; at ikaw, kapag nakabalik ka na, palakasin mo ang iyong mga kapatid.” </div>
  <div id="chapter22_verse33">
    <b>
      <sup>33 </sup>
    </b>Nang magkagayon ay sinabi niya sa kaniya: “Panginoon, handa akong sumama sa iyo kapuwa sa bilangguan at sa kamatayan.” </div>
  <div id="chapter22_verse34">
    <b>
      <sup>34 </sup>
    </b>Ngunit sinabi niya: “Sinasabi ko sa iyo, Pedro, Hindi titilaok ngayon ang tandang hanggang sa tatlong ulit mong maikaila na kilala mo ako.”</div>
  <div id="chapter22_verse35">
    <b>
      <sup>35 </sup>
    </b>Sinabi rin niya sa kanila: “Nang isugo ko kayo na walang supot ng salapi at supot ng pagkain at mga sandalyas, hindi kayo kinapos ng anuman, hindi ba?” Sinabi nila: “Hindi!” </div>
  <div id="chapter22_verse36">
    <b>
      <sup>36 </sup>
    </b>Sa gayon ay sinabi niya sa kanila: “Ngunit ngayon ang may supot ng salapi ay kunin ito, gayundin ang isang supot ng pagkain; at ang walang tabak ay ipagbili ang kaniyang panlabas na kasuutan at bumili ng isa. </div>
  <div id="chapter22_verse37">
    <b>
      <sup>37 </sup>
    </b>Sapagkat sinasabi ko sa inyo na itong nakasulat ay kailangang maganap sa akin, samakatuwid nga, ‘At siya ay ibinilang na kasama ng mga tampalasan.’ Sapagkat yaong may kinalaman sa akin ay nagaganap na.” </div>
  <div id="chapter22_verse38">
    <b>
      <sup>38 </sup>
    </b>Sa gayon ay sinabi nila: “Panginoon, narito! may dalawang tabak dito.” Sinabi niya sa kanila: “Sapat na iyan.”</div>
  <div id="chapter22_verse39">
    <b>
      <sup>39 </sup>
    </b>Nang makalabas ay pumaroon siya sa Bundok ng mga Olibo gaya ng kinaugalian; at sumunod din sa kaniya ang mga alagad. </div>
  <div id="chapter22_verse40">
    <b>
      <sup>40 </sup>
    </b>Pagdating sa dakong iyon ay sinabi niya sa kanila: “Magpatuloy kayo sa pananalangin, upang hindi kayo pumasok sa tukso.” </div>
  <div id="chapter22_verse41">
    <b>
      <sup>41 </sup>
    </b>At siya naman ay lumayo sa kanila sa layong isang pukol ng bato, at iniluhod ang kaniyang mga tuhod at nagsimulang manalangin, </div>
  <div id="chapter22_verse42">
    <b>
      <sup>42 </sup>
    </b>na sinasabi: “Ama, kung nais mo, alisin mo sa akin ang kopang ito. Gayunpaman, maganap nawa, hindi ang kalooban ko, kundi ang sa iyo.” </div>
  <div id="chapter22_verse43">
    <b>
      <sup>43 </sup>
    </b>Nang magkagayon ay nagpakita sa kaniya ang isang anghel mula sa langit at pinalakas siya. </div>
  <div id="chapter22_verse44">
    <b>
      <sup>44 </sup>
    </b>Ngunit nang mapasamatinding paghihirap ay nagpatuloy siya sa pananalangin nang lalong marubdob; at ang kaniyang pawis ay naging gaya ng mga patak ng dugo na tumutulo sa lupa. </div>
  <div id="chapter22_verse45">
    <b>
      <sup>45 </sup>
    </b>At tumindig siya mula sa pananalangin, pumaroon sa mga alagad at nasumpungan silang umiidlip dahil sa pamimighati; </div>
  <div id="chapter22_verse46">
    <b>
      <sup>46 </sup>
    </b>at sinabi niya sa kanila: “Bakit kayo natutulog? Bumangon kayo at magpatuloy sa pananalangin, upang hindi kayo pumasok sa tukso.”</div>
  <div id="chapter22_verse47">
    <b>
      <sup>47 </sup>
    </b>Habang siya ay nagsasalita pa, narito! isang pulutong, at ang taong tinatawag na Hudas, na isa sa labindalawa, ay nauuna sa kanila; at nilapitan niya si Jesus upang halikan ito. </div>
  <div id="chapter22_verse48">
    <b>
      <sup>48 </sup>
    </b>Ngunit sinabi ni <div id="page1588"></div>Jesus sa kaniya: “Hudas, ipinagkakanulo mo ba ang Anak ng tao sa pamamagitan ng isang halik?” </div>
  <div id="chapter22_verse49">
    <b>
      <sup>49 </sup>
    </b>Nang makita niyaong mga nasa palibot niya kung ano ang mangyayari, sinabi nila: “Panginoon, mananaga ba kami sa pamamagitan ng tabak?” </div>
  <div id="chapter22_verse50">
    <b>
      <sup>50 </sup>
    </b>Talaga ngang tinaga pa ng isa sa kanila ang alipin ng mataas na saserdote at tinagpas ang kaniyang kanang tainga. </div>
  <div id="chapter22_verse51">
    <b>
      <sup>51 </sup>
    </b>Ngunit bilang tugon ay sinabi ni Jesus: “Hanggang diyan na lamang kayo.” At hinipo niya ang tainga at pinagaling siya. </div>
  <div id="chapter22_verse52">
    <b>
      <sup>52 </sup>
    </b>Nang magkagayon ay sinabi ni Jesus sa mga punong saserdote at sa mga kapitan ng templo at sa matatandang lalaki na pumaroon dahil sa kaniya: “Kayo ba ay lumabas na may mga tabak at mga pamalo na waring laban sa isang magnanakaw? </div>
  <div id="chapter22_verse53">
    <b>
      <sup>53 </sup>
    </b>Habang kasama ninyo ako sa templo sa araw-araw ay hindi ninyo iniunat ang inyong mga kamay laban sa akin. Ngunit ito ang inyong oras at ang awtoridad ng kadiliman.”</div>
  <div id="chapter22_verse54">
    <b>
      <sup>54 </sup>
    </b>Sa gayon ay inaresto nila siya at dinala siya at ipinasok siya sa bahay ng mataas na saserdote; ngunit si Pedro ay sumusunod sa malayo. </div>
  <div id="chapter22_verse55">
    <b>
      <sup>55 </sup>
    </b>Nang magpaningas sila ng apoy sa gitna ng looban at umupong magkakasama, si Pedro ay umupong kasama nila. </div>
  <div id="chapter22_verse56">
    <b>
      <sup>56 </sup>
    </b>Ngunit isang alilang babae ang nakakita sa kaniya na nakaupo sa tabi ng maliyab na apoy at tiningnan siyang mabuti at sinabi: “Ang tao ring ito ay kasama niya noon.” </div>
  <div id="chapter22_verse57">
    <b>
      <sup>57 </sup>
    </b>Ngunit ikinaila niya ito, na sinasabi: “Hindi ko siya kilala, babae.” </div>
  <div id="chapter22_verse58">
    <b>
      <sup>58 </sup>
    </b>At pagkatapos ng maikling panahon isa pang tao na nakakita sa kaniya ang nagsabi: “Ikaw rin ay isa sa kanila.” Ngunit sinabi ni Pedro: “Lalaki, hindi nga ako.” </div>
  <div id="chapter22_verse59">
    <b>
      <sup>59 </sup>
    </b>At pagkalipas ng mga isang oras ay pinasimulang igiit ng isa pang tao: “Tiyak ngang ang tao ring ito ay kasama niya noon; sapagkat, sa katunayan, siya ay taga-Galilea!” </div>
  <div id="chapter22_verse60">
    <b>
      <sup>60 </sup>
    </b>Ngunit sinabi ni Pedro: “Lalaki, hindi ko alam kung ano ang sinasabi mo.” At kaagad, habang siya ay nagsasalita pa, tumilaok ang tandang. </div>
  <div id="chapter22_verse61">
    <b>
      <sup>61 </sup>
    </b>At ang Panginoon ay bumaling at tumingin kay Pedro, at naalaala ni Pedro ang pananalita ng Panginoon nang sabihin nito sa kaniya: “Bago tumilaok ngayon ang tandang ay itatatwa mo ako nang tatlong ulit.” </div>
  <div id="chapter22_verse62">
    <b>
      <sup>62 </sup>
    </b>At siya ay lumabas at tumangis nang may kapaitan.</div>
  <div id="chapter22_verse63">
    <b>
      <sup>63 </sup>
    </b>At pinasimulan siyang gawing katatawanan ng mga lalaking nagbabantay sa kaniya, anupat hinahampas siya; </div>
  <div id="chapter22_verse64">
    <b>
      <sup>64 </sup>
    </b>at pagkatapos siyang sakluban ay magtatanong sila at magsasabi: “Manghula ka. Sino ang humampas sa iyo?” </div>
  <div id="chapter22_verse65">
    <b>
      <sup>65 </sup>
    </b>At patuloy silang nagsasabi ng marami pang ibang bagay bilang pamumusong laban sa kaniya.</div>
  <div id="chapter22_verse66">
    <b>
      <sup>66 </sup>
    </b>Sa kalaunan nang maging araw na, ang kapulungan ng matatandang lalaki ng bayan, kapuwa mga punong saserdote at mga eskriba, ay nagtipon, at dinala nila siya sa kanilang bulwagan ng Sanedrin, na sinasabi: </div>
  <div id="chapter22_verse67">
    <b>
      <sup>67 </sup>
    </b>“Kung ikaw ang Kristo, sabihin mo sa amin.” Ngunit sinabi niya sa kanila: “Kahit sabihin ko sa inyo, hindi naman kayo maniniwala. </div>
  <div id="chapter22_verse68">
    <b>
      <sup>68 </sup>
    </b>Isa pa, kung tatanungin ko kayo, hindi naman kayo sasagot. </div>
  <div id="chapter22_verse69">
    <b>
      <sup>69 </sup>
    </b>Gayunman, mula ngayon ang Anak ng tao ay uupo sa makapangyarihang kanan ng Diyos.” </div>
  <div id="chapter22_verse70">
    <b>
      <sup>70 </sup>
    </b>Dahil dito ay sinabi nilang lahat: “Kung gayon, ikaw ba ang Anak ng Diyos?” Sinabi niya sa kanila: “Kayo mismo ang nagsasabi na ako nga.” </div>
  <div id="chapter22_verse71">
    <b>
      <sup>71 </sup>
    </b>Sinabi nila: “Bakit <div id="page1589"></div>pa natin kailangan ng higit na patotoo? Sapagkat tayo mismo ang nakarinig nito mula sa kaniyang sariling bibig.”</div>
</div>