<div><div id="chapter9_verse1"><span class="w_ch"><b>9 </b></span>At pinagpala ng Diyos si Noe at ang kaniyang mga anak at sinabi sa kanila: “Magpalaanakin kayo at magpakarami at punuin ninyo ang lupa. </div><div id="chapter9_verse2"><b><sup>2 </sup></b>At pagkatakot sa inyo at pangingilabot sa inyo ang mananatili sa bawat nilalang na buháy sa lupa at sa bawat lumilipad na nilalang sa langit, sa bawat bagay na <div id="page18"></div>gumagala sa lupa, at sa lahat ng isda sa dagat. Sa inyong kamay sila ibinibigay ngayon. </div><div id="chapter9_verse3"><b><sup>3 </sup></b>Bawat gumagalang hayop na buháy ay magiging pagkain para sa inyo. Gaya ng luntiang pananim, ibinibigay kong lahat iyon sa inyo. </div><div id="chapter9_verse4"><b><sup>4 </sup></b>Tanging ang laman na kasama ang kaluluwa nito—ang dugo nito—ang huwag ninyong kakainin. </div><div id="chapter9_verse5"><b><sup>5 </sup></b>At, bukod diyan, ang inyong dugo ng inyong mga kaluluwa ay sisingilin ko. Mula sa kamay ng bawat nilalang na buháy ay sisingilin ko iyon; at mula sa kamay ng tao, mula sa kamay ng bawat isa na kaniyang kapatid, ay sisingilin ko ang kaluluwa ng tao. </div><div id="chapter9_verse6"><b><sup>6 </sup></b>Sinumang magbububo ng dugo ng tao, sa pamamagitan ng tao ay ibububo ang kaniyang sariling dugo, sapagkat ayon sa larawan ng Diyos ay ginawa niya ang tao. </div><div id="chapter9_verse7"><b><sup>7 </sup></b>At kung tungkol sa inyo, magpalaanakin kayo at magpakarami, pagkulupunan ninyo ang lupa at magpakarami kayo roon.”</div><div id="chapter9_verse8"><b><sup>8 </sup></b>At sinabi ng Diyos kay Noe at sa kaniyang mga anak na kasama niya: </div><div id="chapter9_verse9"><b><sup>9 </sup></b>“At kung tungkol sa akin, narito, itinatatag ko ang aking tipan sa inyo at sa inyong supling na kasunod ninyo, </div><div id="chapter9_verse10"><b><sup>10 </sup></b>at sa bawat kaluluwang buháy na kasama ninyo, sa mga ibon, sa mga hayop at sa lahat ng nilalang na buháy sa lupa na kasama ninyo, mula sa lahat niyaong mga lumalabas sa arka hanggang sa bawat nilalang na buháy sa lupa. </div><div id="chapter9_verse11"><b><sup>11 </sup></b>Oo, itinatatag ko ang aking tipan sa inyo: Hindi na lilipulin pa ang lahat ng laman sa pamamagitan ng tubig ng isang delubyo, at hindi na magkakaroon pa ng delubyo na sisira sa lupa.”</div><div id="chapter9_verse12"><b><sup>12 </sup></b>At isinusog ng Diyos: “Ito ang tanda ng tipan na aking ibinibigay sa pagitan ko at ninyo at ng bawat kaluluwang buháy na kasama ninyo, para sa mga salinlahi hanggang sa panahong walang takda. </div><div id="chapter9_verse13"><b><sup>13 </sup></b>Ang aking bahaghari ay ibinibigay ko sa ulap, at ito ay magiging tanda ng tipan sa pagitan ko at ng lupa. </div><div id="chapter9_verse14"><b><sup>14 </sup></b>At mangyayari nga na kapag ako ay magdadala ng ulap sa ibabaw ng lupa, kung magkagayon ay tiyak na lilitaw ang bahaghari sa ulap. </div><div id="chapter9_verse15"><b><sup>15 </sup></b>At tiyak na maaalaala ko ang aking tipan sa pagitan ko at ninyo at ng bawat kaluluwang buháy sa lahat ng laman; at ang tubig ay hindi na magiging delubyo na lilipol sa lahat ng laman. </div><div id="chapter9_verse16"><b><sup>16 </sup></b>At ang bahaghari ay lilitaw sa ulap, at tiyak na makikita ko iyon upang alalahanin ang tipan hanggang sa panahong walang takda sa pagitan ng Diyos at ng bawat kaluluwang buháy sa lahat ng laman na nasa ibabaw ng lupa.”</div><div id="chapter9_verse17"><b><sup>17 </sup></b>At inulit ng Diyos kay Noe: “Ito ang tanda ng tipan na itinatatag ko sa pagitan ko at ng lahat ng laman na nasa ibabaw ng lupa.”</div><div id="chapter9_verse18"><b><sup>18 </sup></b>At ang mga anak ni Noe na lumabas mula sa arka ay sina Sem at Ham at Japet. At si Ham ang ama ni Canaan. </div><div id="chapter9_verse19"><b><sup>19 </sup></b>Ang tatlong ito ang mga anak ni Noe, at mula sa mga ito ay nangalat ang populasyon ng buong lupa.</div><div id="chapter9_verse20"><b><sup>20 </sup></b>At si Noe ay nagpasimula bilang isang magsasaka at nagtanim ng isang ubasan. </div><div id="chapter9_verse21"><b><sup>21 </sup></b>At siya ay nagsimulang uminom ng alak at nalango, kaya naghubad siya sa loob ng kaniyang tolda. </div><div id="chapter9_verse22"><b><sup>22 </sup></b>Nang maglaon ay nakita ni Ham na ama ni Canaan ang kahubaran ng kaniyang ama at sinabi iyon sa kaniyang dalawang kapatid na nasa labas. </div><div id="chapter9_verse23"><b><sup>23 </sup></b>Dahil doon ay kumuha sina Sem at Japet ng isang balabal at inilagay sa balikat nilang dalawa at lumakad nang paatras. Sa gayon ay tinakpan nila ang kahubaran ng kanilang ama, habang ang kanilang <div id="page19"></div>mga mukha ay patalikod, at hindi nila nakita ang kahubaran ng kanilang ama.</div><div id="chapter9_verse24"><b><sup>24 </sup></b>Nang dakong huli ay nagising si Noe mula sa pagkalango niya sa alak at nalaman niya ang ginawa sa kaniya ng kaniyang bunsong anak. </div><div id="chapter9_verse25"><b><sup>25 </sup></b>Dahil dito ay sinabi niya:</div><div id="chapter9_verse26"><b><sup>26 </sup></b>At isinusog niya:</div><div id="chapter9_verse27"><b><sup>27 </sup></b>Pagkalooban nawa ng Diyos si Japet ng sapat na dako,</div><div id="chapter9_verse28"><b><sup>28 </sup></b>At si Noe ay nabuhay pa nang tatlong daan at limampung taon pagkatapos ng delubyo. </div><div id="chapter9_verse29"><b><sup>29 </sup></b>Kaya ang lahat ng mga araw ni Noe ay umabot ng siyam na raan at limampung taon at siya ay namatay.</div></div>