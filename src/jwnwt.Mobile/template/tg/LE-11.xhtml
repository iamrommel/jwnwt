<div>
  <div id="chapter11_verse1">
    <span class="w_ch">
      <b>11 </b>
    </span>At nagsalita si Jehova kay Moises at kay Aaron, na sinasabi sa kanila: </div>
  <div id="chapter11_verse2">
    <b>
      <sup>2 </sup>
    </b>“Salitain ninyo sa mga anak ni Israel, na sinasabi, ‘Ito ang nilalang na buháy na makakain ninyo sa lahat ng hayop na nasa ibabaw ng lupa: </div>
  <div id="chapter11_verse3">
    <b>
      <sup>3 </sup>
    </b>Bawat nilalang na may hati ang kuko at may biyak ang mga kuko at ngumunguya ng dating kinain sa gitna ng mga hayop, iyon ang makakain ninyo.</div>
  <div id="chapter11_verse4">
    <b>
      <sup>4 </sup>
    </b>“‘Gayunma’y ito ang hindi ninyo kakainin sa mga ngumunguya ng dating kinain at sa mga may hati ang kuko: ang kamelyo, sapagkat ito ay ngumunguya ng dating kinain ngunit walang hati ang kuko. Ito ay marumi para sa inyo. </div>
  <div id="chapter11_verse5">
    <b>
      <sup>5 </sup>
    </b>Gayundin ang kuneho sa batuhan, <div id="page179"></div>sapagkat ito ay ngumunguya ng dating kinain ngunit walang hati ang kuko. Ito ay marumi para sa inyo. </div>
  <div id="chapter11_verse6">
    <b>
      <sup>6 </sup>
    </b>Gayundin ang kuneho, sapagkat ito ay ngumunguya ng dating kinain ngunit wala itong hati sa kuko. Ito ay marumi para sa inyo. </div>
  <div id="chapter11_verse7">
    <b>
      <sup>7 </sup>
    </b>Gayundin ang baboy, sapagkat ito ay may hati sa kuko at may biyak sa kuko, ngunit hindi nito nginunguya ang dating kinain. Ito ay marumi para sa inyo. </div>
  <div id="chapter11_verse8">
    <b>
      <sup>8 </sup>
    </b>Huwag ninyong kakainin ang alinman sa kanilang karne, at huwag ninyong hihipuin ang kanilang bangkay. Ang mga iyon ay marumi para sa inyo.</div>
  <div id="chapter11_verse9">
    <b>
      <sup>9 </sup>
    </b>“‘Ito ang makakain ninyo sa lahat ng nasa tubig: Lahat ng may mga palikpik at mga kaliskis sa tubig, sa mga dagat at sa mga ilog, ang mga iyon ay makakain ninyo. </div>
  <div id="chapter11_verse10">
    <b>
      <sup>10 </sup>
    </b>At lahat ng nasa mga dagat at mga ilog na walang palikpik at kaliskis, mula sa lahat ng nagkukulupong nilalang sa tubig at mula sa lahat ng kaluluwang buháy na nasa tubig, ang mga iyon ay karima-rimarim na bagay para sa inyo. </div>
  <div id="chapter11_verse11">
    <b>
      <sup>11 </sup>
    </b>Oo, ang mga iyon ay magiging karima-rimarim na bagay sa inyo. Huwag ninyong kakainin ang alinman sa kanilang karne, at dapat kayong marimarim sa kanilang bangkay. </div>
  <div id="chapter11_verse12">
    <b>
      <sup>12 </sup>
    </b>Ang lahat ng nasa tubig na walang palikpik at kaliskis ay karima-rimarim na bagay sa inyo.</div>
  <div id="chapter11_verse13">
    <b>
      <sup>13 </sup>
    </b>“‘At ito ang magiging mga karima-rimarim sa inyo sa mga lumilipad na nilalang. Ang mga iyon ay hindi dapat kainin. Ang mga iyon ay karima-rimarim na bagay: ang agila at ang lawing-dagat at ang buwitreng itim, </div>
  <div id="chapter11_verse14">
    <b>
      <sup>14 </sup>
    </b>at ang lawing pula at ang lawing itim ayon sa uri nito, </div>
  <div id="chapter11_verse15">
    <b>
      <sup>15 </sup>
    </b>at lahat ng uwak ayon sa uri nito, </div>
  <div id="chapter11_verse16">
    <b>
      <sup>16 </sup>
    </b>at ang avestruz at ang kuwago at ang golondrina at ang halkon ayon sa uri nito, </div>
  <div id="chapter11_verse17">
    <b>
      <sup>17 </sup>
    </b>at ang munting kuwago at ang kormoran at ang kuwagong may mahahabang tainga, </div>
  <div id="chapter11_verse18">
    <b>
      <sup>18 </sup>
    </b>at ang sisne at ang pelikano at ang buwitre, </div>
  <div id="chapter11_verse19">
    <b>
      <sup>19 </sup>
    </b>at ang siguana, ang kandangaok ayon sa uri nito, at ang abubilya at ang paniki. </div>
  <div id="chapter11_verse20">
    <b>
      <sup>20 </sup>
    </b>Lahat ng may-pakpak at nagkukulupong nilalang na lumalakad na may apat na paa ay karima-rimarim na bagay sa inyo.</div>
  <div id="chapter11_verse21">
    <b>
      <sup>21 </sup>
    </b>“‘Gayunma’y ito ang makakain ninyo sa lahat ng may-pakpak at nagkukulupong nilalang na lumalakad na may apat na paa, yaong may mga panluksong binti sa itaas na bahagi ng kanilang mga paa na maipanlulukso sa lupa. </div>
  <div id="chapter11_verse22">
    <b>
      <sup>22 </sup>
    </b>Ito ang mga makakain ninyo sa mga iyon: ang nandarayuhang balang ayon sa uri nito, at ang nakakaing balang ayon sa uri nito, at ang kuliglig ayon sa uri nito, at ang tipaklong ayon sa uri nito. </div>
  <div id="chapter11_verse23">
    <b>
      <sup>23 </sup>
    </b>At lahat ng iba pang may-pakpak at nagkukulupong nilalang na may apat na paa ay karima-rimarim na bagay sa inyo. </div>
  <div id="chapter11_verse24">
    <b>
      <sup>24 </sup>
    </b>Kaya dahil sa mga ito ay magiging marumi kayo. Lahat ng humipo sa kanilang mga bangkay ay magiging marumi hanggang sa gabi. </div>
  <div id="chapter11_verse25">
    <b>
      <sup>25 </sup>
    </b>At lahat ng bumuhat ng alinman sa kanilang mga bangkay ay maglalaba ng kaniyang mga kasuutan, at siya ay magiging marumi hanggang sa gabi.</div>
  <div id="chapter11_verse26">
    <b>
      <sup>26 </sup>
    </b>“‘Kung tungkol sa alinmang hayop na may hati ang kuko ngunit walang biyak at hindi ngumunguya ng dating kinain, ang mga iyon ay marumi para sa inyo. Lahat ng humipo sa mga iyon ay magiging marumi. </div>
  <div id="chapter11_verse27">
    <b>
      <sup>27 </sup>
    </b>Kung tungkol sa bawat nilalang na inilalakad ang kaniyang mga pangalmot sa gitna ng lahat ng nilalang na buháy na lumalakad na may apat <div id="page180"></div>na paa, ang mga iyon ay marumi sa inyo. Lahat ng humipo sa kanilang mga bangkay ay magiging marumi hanggang sa gabi. </div>
  <div id="chapter11_verse28">
    <b>
      <sup>28 </sup>
    </b>At ang bumuhat ng kanilang mga bangkay ay maglalaba ng kaniyang mga kasuutan, at siya ay magiging marumi hanggang sa gabi. Ang mga iyon ay marumi sa inyo.</div>
  <div id="chapter11_verse29">
    <b>
      <sup>29 </sup>
    </b>“‘At ito ang marumi sa inyo sa mga nagkukulupong nilalang na nagkukulupon sa ibabaw ng lupa: ang dagang lupa at ang herboa at ang bayawak ayon sa uri nito, </div>
  <div id="chapter11_verse30">
    <b>
      <sup>30 </sup>
    </b>at ang tuko na malalapad ang paa at ang malaking bayawak at ang butiking-tubig at ang bayawak-buhangin at ang hunyango. </div>
  <div id="chapter11_verse31">
    <b>
      <sup>31 </sup>
    </b>Ang mga ito ay marurumi sa inyo sa lahat ng nagkukulupong nilalang. Lahat ng humipo sa mga iyon kapag patay na ang mga ito ay magiging marumi hanggang sa gabi.</div>
  <div id="chapter11_verse32">
    <b>
      <sup>32 </sup>
    </b>“‘At anumang bagay na mahulugan ng alinman sa mga iyon kapag patay na ang mga ito ay magiging marumi, iyon man ay sisidlang kahoy o kasuutan o balat o telang-sako. Alinmang sisidlan na may pinaggagamitan ay ilulubog sa tubig, at iyon ay magiging marumi hanggang sa gabi at pagkatapos ay magiging malinis. </div>
  <div id="chapter11_verse33">
    <b>
      <sup>33 </sup>
    </b>Kung tungkol sa anumang sisidlang luwad na mahulugan ng alinman sa mga iyon, anumang bagay na nasa loob niyaon ay magiging marumi, at babasagin ninyo iyon. </div>
  <div id="chapter11_verse34">
    <b>
      <sup>34 </sup>
    </b>Anumang uri ng pagkaing makakain na mapapatakan ng tubig mula roon ay magiging marumi, at anumang inuming maiinom sa alinmang sisidlan ay magiging marumi. </div>
  <div id="chapter11_verse35">
    <b>
      <sup>35 </sup>
    </b>At lahat ng mahulugan ng alinman sa kanilang mga bangkay ay magiging marumi. Maging pugon o patungan ng banga, iyon ay babasagin. Ang mga iyon ay marumi, at ang mga iyon ay magiging marumi sa inyo. </div>
  <div id="chapter11_verse36">
    <b>
      <sup>36 </sup>
    </b>Tanging ang bukal at ang hukay ng natipong tubig ang mananatiling malinis, ngunit sinumang humipo sa kanilang mga bangkay ay magiging marumi. </div>
  <div id="chapter11_verse37">
    <b>
      <sup>37 </sup>
    </b>At kung ang alinman sa kanilang mga bangkay ay mahulog sa anumang binhi ng tanim na ihahasik, iyon ay malinis. </div>
  <div id="chapter11_verse38">
    <b>
      <sup>38 </sup>
    </b>Ngunit kung ang binhi ay malagyan ng tubig at ang anumang mula sa kanilang mga bangkay ay mahulog doon, iyon ay marumi sa inyo.</div>
  <div id="chapter11_verse39">
    <b>
      <sup>39 </sup>
    </b>“‘At kung ang anumang hayop ninyo na makakain ay mamatay, ang humipo sa bangkay nito ay magiging marumi hanggang sa gabi. </div>
  <div id="chapter11_verse40">
    <b>
      <sup>40 </sup>
    </b>At ang kumain ng anumang mula sa bangkay nito ay maglalaba ng kaniyang mga kasuutan, at siya ay magiging marumi hanggang sa gabi; at ang bumuhat ng bangkay nito ay maglalaba ng kaniyang mga kasuutan, at siya ay magiging marumi hanggang sa gabi. </div>
  <div id="chapter11_verse41">
    <b>
      <sup>41 </sup>
    </b>At lahat ng nagkukulupong nilalang na nagkukulupon sa ibabaw ng lupa ay karima-rimarim na bagay. Hindi iyon kakainin. </div>
  <div id="chapter11_verse42">
    <b>
      <sup>42 </sup>
    </b>Kung tungkol sa alinmang nilalang na inilalakad ang kaniyang tiyan at alinmang nilalang na lumalakad na may apat na paa o maraming paa mula sa lahat ng nagkukulupong nilalang na nagkukulupon sa ibabaw ng lupa, huwag ninyong kakainin ang mga iyon, sapagkat ang mga iyon ay karima-rimarim na bagay. </div>
  <div id="chapter11_verse43">
    <b>
      <sup>43 </sup>
    </b>Huwag ninyong gawing karima-rimarim ang inyong mga kaluluwa dahil sa alinmang nagkukulupong nilalang na nagkukulupon, at huwag kayong magpapakarumi dahil sa mga iyon at maging marumi nga dahil sa mga iyon. </div>
  <div id="chapter11_verse44">
    <b>
      <sup>44 </sup>
    </b>Sapagkat ako ay si Jehova na inyong Diyos; at pabanalin <div id="page181"></div>ninyo ang inyong sarili at magpakabanal kayo, sapagkat ako ay banal. Kaya huwag ninyong parumihin ang inyong mga kaluluwa dahil sa alinmang nagkukulupong nilalang na gumagala sa ibabaw ng lupa. </div>
  <div id="chapter11_verse45">
    <b>
      <sup>45 </sup>
    </b>Sapagkat ako ay si Jehova na nag-ahon sa inyo mula sa lupain ng Ehipto upang ako ay maging Diyos sa inyo; at magpakabanal kayo, sapagkat ako ay banal.</div>
  <div id="chapter11_verse46">
    <b>
      <sup>46 </sup>
    </b>“‘Ito ang kautusan tungkol sa hayop at sa lumilipad na nilalang at sa lahat ng kaluluwang buháy na gumagalaw sa tubig at may kinalaman sa lahat ng kaluluwang nagkukulupon sa ibabaw ng lupa, </div>
  <div id="chapter11_verse47">
    <b>
      <sup>47 </sup>
    </b>upang makilala ang pagkakaiba sa pagitan ng marumi at ng malinis at sa pagitan ng nilalang na buháy na makakain at ng nilalang na buháy na hindi makakain.’”</div>
</div>