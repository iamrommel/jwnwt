<div>
  <div id="chapter3_verse1">
    <span class="w_ch">
      <b>3 </b>
    </span>Nang ikalabinlimang taon ng paghahari ni Tiberio Cesar, nang si Poncio Pilato ang gobernador ng Judea, at si Herodes ang tagapamahala ng distrito ng Galilea, ngunit si Felipe na kaniyang kapatid ang tagapamahala ng distrito ng lupain ng Iturea at Traconite, at si Lisanias ang tagapamahala ng distrito ng Abilinia, </div>
  <div id="chapter3_verse2">
    <b>
      <sup>2 </sup>
    </b>noong mga araw ng punong saserdote na si Anas at ni Caifas, ang kapahayagan ng Diyos ay dumating kay Juan na anak ni Zacarias sa ilang.</div>
  <div id="chapter3_verse3">
    <b>
      <sup>3 </sup>
    </b>Kaya pumaroon siya sa buong lupain sa palibot ng Jordan, na nangangaral ng bautismo bilang sagisag ng pagsisisi ukol sa kapatawaran ng mga kasalanan, </div>
  <div id="chapter3_verse4">
    <b>
      <sup>4 </sup>
    </b>gaya ng nakasulat sa aklat ng mga salita ni Isaias na propeta: “Makinig kayo! May sumisigaw sa ilang, ‘Ihanda ninyo ang daan ni Jehova, tuwirin ninyo ang kaniyang mga landas. </div>
  <div id="chapter3_verse5">
    <b>
      <sup>5 </sup>
    </b>Bawat guwang ay pupunuin, at bawat bundok at burol ay papatagin, at ang mga paliku-liko ay magiging tuwid na mga daan at ang mga dakong malubak ay magiging makikinis na daan; </div>
  <div id="chapter3_verse6">
    <b>
      <sup>6 </sup>
    </b>at makikita ng lahat ng laman ang paraan ng pagliligtas ng Diyos.’ ”</div>
  <div id="chapter3_verse7">
    <b>
      <sup>7 </sup>
    </b>Kaya pinasimulan niyang sabihin sa mga pulutong na lumalabas upang magpabautismo sa kaniya: “Kayong supling ng mga ulupong, sino ang nagbigay-alam sa inyo upang tumakas mula sa dumarating na poot? </div>
  <div id="chapter3_verse8">
    <b>
      <sup>8 </sup>
    </b>Kaya magluwal kayo ng mga bungang angkop sa pagsisisi. At huwag ninyong simulang sabihin sa inyong sarili, ‘Bilang ama ay taglay namin si Abraham.’ Sapagkat sinasabi ko sa inyo na ang Diyos ay may kapangyarihang magbangon ng mga anak kay Abraham mula sa mga batong ito. </div>
  <div id="chapter3_verse9">
    <b>
      <sup>9 </sup>
    </b>Sa katunayan, ang palakol ay nakalagay na sa ugat ng mga punungkahoy; kaya nga ang bawat punungkahoy na hindi nagluluwal ng mainam na bunga ay puputulin at ihahagis sa apoy.”</div>
  <div id="chapter3_verse10">
    <b>
      <sup>10 </sup>
    </b>At ang mga pulutong ay nagtatanong sa kaniya: “Kung gayon, ano ang aming gagawin?” </div>
  <div id="chapter3_verse11">
    <b>
      <sup>11 </sup>
    </b>Bilang tugon ay sinasabi niya sa kanila: “Ang taong may dalawang pang-ilalim na kasuutan ay magbahagi sa taong wala nito, at siya na may mga bagay na makakain ay gayundin ang gawin.” </div>
  <div id="chapter3_verse12">
    <b>
      <sup>12 </sup>
    </b>Ngunit maging ang mga maniningil ng buwis ay pumaroon upang magpabautismo, at sinabi nila sa kaniya: “Guro, ano ang aming gagawin?” </div>
  <div id="chapter3_verse13">
    <b>
      <sup>13 </sup>
    </b>Sinabi niya sa kanila: “Huwag kayong sumingil ng anumang higit kaysa sa takdang buwis.” </div>
  <div id="chapter3_verse14">
    <b>
      <sup>14 </sup>
    </b>Gayundin, yaong mga nasa paglilingkurang militar ay nagtatanong sa kaniya: “Ano naman ang aming gagawin?” At sinabi niya sa kanila: “Huwag ninyong ligaligin ang sinuman o akusahan ang sinuman nang may kabulaanan, kundi masiyahan kayo sa mga paglalaan sa inyo.”</div>
  <div id="chapter3_verse15">
    <b>
      <sup>15 </sup>
    </b>At samantalang ang mga tao ay naghihintay at ang lahat ay nangangatuwiran sa kanilang mga puso tungkol kay Juan: “Siya kaya ang Kristo?” </div>
  <div id="chapter3_verse16">
    <b>
      <sup>16 </sup>
    </b>sumagot si Juan, na sinasabi sa lahat: “Ako, sa ganang akin, ay nagbabautismo sa inyo sa tubig; ngunit ang isa na mas malakas kaysa sa akin ay dumarating, na sa sintas ng kaniyang mga sandalyas ay hindi ako nararapat magkalag. Babautismuhan niya kayo sa banal na espiritu at apoy. </div>
  <div id="chapter3_verse17">
    <b>
      <sup>17 </sup>
    </b>Ang kaniyang palang pantahip ay nasa kamay niya upang lubusang linisin ang <div id="page1543"></div>kaniyang giikan at upang tipunin ang trigo sa kaniyang kamalig, ngunit ang ipa ay kaniyang susunugin sa apoy na hindi mapapatay.”</div>
  <div id="chapter3_verse18">
    <b>
      <sup>18 </sup>
    </b>Sa gayon ay nagbigay rin siya ng maraming iba pang payo at nagpatuloy sa paghahayag ng mabuting balita sa mga tao. </div>
  <div id="chapter3_verse19">
    <b>
      <sup>19 </sup>
    </b>Ngunit si Herodes na tagapamahala ng distrito, sa dahilang sinaway siya nito may kinalaman kay Herodias na asawa ng kaniyang kapatid at may kinalaman sa lahat ng balakyot na mga gawa na ginawa ni Herodes, </div>
  <div id="chapter3_verse20">
    <b>
      <sup>20 </sup>
    </b>ay nagdagdag din nito sa lahat ng mga gawang iyon: ikinulong niya si Juan sa bilangguan.</div>
  <div id="chapter3_verse21">
    <b>
      <sup>21 </sup>
    </b>At nang mabautismuhan ang lahat ng mga tao, si Jesus din ay binautismuhan at, habang nananalangin siya, ang langit ay nabuksan </div>
  <div id="chapter3_verse22">
    <b>
      <sup>22 </sup>
    </b>at ang banal na espiritu sa hugis ng katawang tulad ng isang kalapati ay bumaba sa kaniya, at isang tinig ang nanggaling sa langit: “Ikaw ang aking Anak, ang minamahal; ikaw ay aking sinang-ayunan.”</div>
  <div id="chapter3_verse23">
    <b>
      <sup>23 </sup>
    </b>Karagdagan pa, si Jesus mismo, nang pasimulan niya ang kaniyang gawain, ay mga tatlumpung taóng gulang, na anak, gaya nga ng opinyon,</div>
</div>