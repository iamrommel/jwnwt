<div><div id="chapter7_verse1"><span class="w_ch"><b>7 </b></span>Pagkatapos nito ay nakakita ako ng apat na anghel na nakatayo sa apat na sulok ng lupa, na hinahawakang mahigpit ang apat na hangin ng lupa, upang walang hanging humihip sa lupa o sa dagat o sa anumang punungkahoy. </div><div id="chapter7_verse2"><b><sup>2 </sup></b>At nakakita ako ng isa pang anghel na umaakyat mula sa sikatan ng araw, na may tatak ng Diyos na buháy; at sumigaw siya sa malakas na tinig sa apat na anghel na pinagkaloobang puminsala sa lupa at sa dagat, </div><div id="chapter7_verse3"><b><sup>3 </sup></b>na nagsasabi: “Huwag ninyong pinsalain ang lupa o ang dagat o ang mga punungkahoy, hanggang sa matapos naming matatakan sa kanilang mga noo ang mga alipin ng ating Diyos.”</div><div id="chapter7_verse4"><b><sup>4 </sup></b>At narinig ko ang bilang niyaong mga tinatakan, isang daan at apatnapu’t apat na libo, na tinatakan mula sa bawat tribo ng mga anak ni Israel:</div><div id="chapter7_verse5"><b><sup>5 </sup></b>Mula sa tribo ni Juda ay labindalawang libo ang tinatakan;</div><div id="chapter7_verse6"><b><sup>6 </sup></b>mula sa tribo ni Aser ay labindalawang libo;</div><div id="chapter7_verse7"><b><sup>7 </sup></b>mula sa tribo ni Simeon ay labindalawang libo;</div><div id="chapter7_verse8"><b><sup>8 </sup></b>mula sa tribo ni Zebulon ay labindalawang libo;</div><div id="chapter7_verse9"><b><sup>9 </sup></b>Pagkatapos ng mga bagay na ito ay nakita ko, at, narito! isang malaking pulutong, na hindi mabilang ng sinumang tao, mula sa lahat ng mga bansa at mga tribo at mga bayan at mga wika, na nakatayo sa harap ng trono at sa harap ng Kordero, na nadaramtan ng mahahabang damit na puti; at may mga sanga ng palma sa kanilang mga kamay. </div><div id="chapter7_verse10"><b><sup>10 </sup></b>At patuloy silang sumisigaw sa malakas na tinig, na sinasabi: “Ang kaligtasan ay utang namin sa ating Diyos, na nakaupo sa trono, at sa Kordero.”</div><div id="chapter7_verse11"><b><sup>11 </sup></b>At ang lahat ng mga anghel ay nakatayo sa palibot ng trono at ng matatanda at ng apat na nilalang na buháy, at <div id="page1861"></div>isinubsob nila ang kanilang mga mukha sa harap ng trono at sumamba sa Diyos, </div><div id="chapter7_verse12"><b><sup>12 </sup></b>na sinasabi: “Amen! Ang pagpapala at ang kaluwalhatian at ang karunungan at ang pasasalamat at ang karangalan at ang kapangyarihan at ang lakas ay sumaating Diyos magpakailan-kailanman. Amen.”</div><div id="chapter7_verse13"><b><sup>13 </sup></b>At bilang tugon ay sinabi sa akin ng isa sa matatanda: “Ang mga ito na nadaramtan ng mahahabang damit na puti, sino sila at saan sila nanggaling?” </div><div id="chapter7_verse14"><b><sup>14 </sup></b>At kaagad kong sinabi sa kaniya: “Panginoon ko, ikaw ang siyang nakaaalam.” At sinabi niya sa akin: “Ito ang mga lumabas mula sa malaking kapighatian, at nilabhan nila ang kanilang mahahabang damit at pinaputi ang mga iyon sa dugo ng Kordero. </div><div id="chapter7_verse15"><b><sup>15 </sup></b>Iyan ang dahilan kung bakit sila nasa harap ng trono ng Diyos; at nag-uukol sila sa kaniya ng sagradong paglilingkod araw at gabi sa kaniyang templo; at ang Isa na nakaupo sa trono ay maglulukob ng kaniyang tolda sa kanila. </div><div id="chapter7_verse16"><b><sup>16 </sup></b>Hindi na sila magugutom ni mauuhaw pa man, ni ang araw man ay tatama sa kanila nang matindi ni ang anumang nakapapasong init, </div><div id="chapter7_verse17"><b><sup>17 </sup></b>sapagkat ang Kordero, na nasa gitna ng trono, ay magpapastol sa kanila, at aakay sa kanila sa mga bukal ng mga tubig ng buhay. At papahirin ng Diyos ang bawat luha sa kanilang mga mata.”</div></div>