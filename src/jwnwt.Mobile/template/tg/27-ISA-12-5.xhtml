<div><div id="chapter12_verse1"><span class="w_ch"><b>12 </b></span>At sa araw na iyon ay tiyak na sasabihin mo: “Pasasalamatan kita, O Jehova, sapagkat bagaman nagalit ka sa akin, ang iyong galit ay napawi sa kalaunan, at inaliw mo ako. </div><div id="chapter12_verse2"><b><sup>2 </sup></b>Narito! Ang Diyos ay aking kaligtasan. Ako ay magtitiwala at hindi manghihilakbot; sapagkat si Jah Jehova ay aking lakas at aking kalakasan, at siya ay naging kaligtasan ko.”</div><div id="chapter12_verse3"><b><sup>3 </sup></b>May-pagbubunying sasalok nga kayo ng tubig mula sa mga bukal ng kaligtasan. </div><div id="chapter12_verse4"><b><sup>4 </sup></b>At sa araw na iyon ay tiyak na sasabihin ninyo: “Magpasalamat kayo kay Jehova! Tumawag kayo sa kaniyang pangalan. Ihayag ninyo sa gitna ng mga bayan ang kaniyang mga ginagawa. Banggitin ninyo na ang kaniyang pangalan ay natanyag. </div><div id="chapter12_verse5"><b><sup>5 </sup></b>Umawit kayo kay Jehova, sapagkat siya ay gumawa ng mga dakilang bagay. Ito ay inihahayag sa buong lupa.</div><div id="chapter12_verse6"><b><sup>6 </sup></b>“Humiyaw ka nang malakas at sumigaw sa kagalakan, O ikaw na babaing tumatahan sa Sion, sapagkat sa iyong gitna ay dakila ang Banal ng Israel.”</div></div>