<div><div id="chapter13_verse1"><span class="w_ch"><b>13 </b></span>At si David ay sumangguni sa mga pinuno ng mga libu-libo at ng mga daan-daan at sa bawat lider; </div><div id="chapter13_verse2"><b><sup>2 </sup></b>at sinabi ni David sa buong kongregasyon ng Israel: “Kung waring mabuti sa inyo at kaayaaya kay Jehova na ating Diyos, magsugo tayo sa ating mga kapatid na natira sa lahat ng lupain ng Israel at sa kasama nilang mga saserdote at mga Levita sa kanilang mga lunsod na may mga pastulan, upang pumisan sila sa atin. </div><div id="chapter13_verse3"><b><sup>3 </sup></b>At dalhin natin sa atin ang kaban ng ating Diyos.” Sapagkat hindi sila ang nag-ingat niyaon noong mga araw ni Saul. </div><div id="chapter13_verse4"><b><sup>4 </sup></b>Kaya ang buong kongregasyon ay nagsabi na gawin ang gayon, sapagkat ang bagay na iyon ay waring tama sa paningin ng buong bayan. </div><div id="chapter13_verse5"><b><sup>5 </sup></b>Nang magkagayon ay tinipon ni David ang buong Israel mula sa ilog ng Ehipto hanggang sa pagpasok sa Hamat, upang dalhin ang kaban ng tunay na Diyos mula sa Kiriat-jearim.</div><div id="chapter13_verse6"><b><sup>6 </sup></b>At si David at ang buong Israel ay umahon sa Baala, sa Kiriat-jearim, na sakop ng Juda, upang dalhin nila mula roon ang kaban ng tunay na Diyos, si Jehova, na nakaupo sa mga kerubin, kung saan tinatawag ang kaniyang pangalan. </div><div id="chapter13_verse7"><b><sup>7 </sup></b>Gayunman, ang kaban ng tunay na Diyos ay isinakay nila sa isang bagong karwahe mula sa bahay ni Abinadab, at sina Uzah at Ahio ang umaakay sa karwahe. </div><div id="chapter13_verse8"><b><sup>8 </sup></b>At si David at ang buong Israel ay nagdiriwang sa harap ng tunay na Diyos nang buong lakas at may mga awit at may mga alpa at may mga panugtog na de-kuwerdas at may mga tamburin at may mga simbalo at may mga trumpeta. </div><div id="chapter13_verse9"><b><sup>9 </sup></b>At sa kalaunan ay nakarating sila hanggang sa giikan ng Kidon, at iniunat ni Uzah ang kaniyang kamay upang sunggaban ang <div id="page660"></div>Kaban, sapagkat muntik nang maibuwal ng mga toro. </div><div id="chapter13_verse10"><b><sup>10 </sup></b>Dahil doon ay lumagablab ang galit ni Jehova laban kay Uzah, anupat pinabagsak niya siya sapagkat iniunat niya ang kaniyang kamay sa Kaban, at namatay siya roon sa harap ng Diyos. </div><div id="chapter13_verse11"><b><sup>11 </sup></b>At nagalit si David sapagkat biglang sumiklab ang galit ni Jehova laban kay Uzah; at ang dakong iyon ay tinawag na Perez-uzah hanggang sa araw na ito.</div><div id="chapter13_verse12"><b><sup>12 </sup></b>At natakot si David sa tunay na Diyos nang araw na iyon, na sinasabi: “Paano ko dadalhin sa akin ang kaban ng tunay na Diyos?” </div><div id="chapter13_verse13"><b><sup>13 </sup></b>At hindi inilipat ni David ang Kaban sa kaniya sa Lunsod ni David, kundi dinala niya iyon sa bahay ni Obed-edom na Giteo. </div><div id="chapter13_verse14"><b><sup>14 </sup></b>At ang kaban ng tunay na Diyos ay nanatili sa sambahayan ni Obed-edom, sa kaniyang bahay nang tatlong buwan; at patuloy na pinagpala ni Jehova ang sambahayan ni Obed-edom at ang lahat ng sa kaniya.</div></div>