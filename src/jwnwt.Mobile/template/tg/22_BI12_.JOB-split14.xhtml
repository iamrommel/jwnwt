<div>
  <p class="w_biblebookname">Job</p>
  <p class="sl">
    <a id="chapter14"></a>
    <a id="chapter14_verse1"></a>
    <span class="w_ch">
      <b>14 </b>
    </span>“Ang tao, na ipinanganak ng babae,</p>
  <p class="sz">Ay maikli ang buhay at lipos ng kaligaligan.</p>
  <p class="sl">
    <a id="chapter14_verse2"></a>
    <b>
      <sup>2 </sup>
    </b>Tulad ng bulaklak ay sumisibol siya at pinuputol,</p>
  <p class="sz">At siya ay tumatakas na tulad ng anino at hindi nananatili.</p>
  <p class="sl">
    <a id="chapter14_verse3"></a>
    <b>
      <sup>3 </sup>
    </b>Oo, sa isang ito ay idinilat mo ang iyong mata,</p>
  <p class="sz">At ako ay isinasama mo sa paghatol.</p>
  <p class="sl">
    <a id="chapter14_verse4"></a>
    <b>
      <sup>4 </sup>
    </b>Sino ang makapagpapalabas ng sinumang malinis mula sa sinumang marumi?</p>
  <p class="sz">Walang isa man.</p>
  <p class="sl">
    <a id="page812"></a>
    <a id="chapter14_verse5"></a>
    <b>
      <sup>5 </sup>
    </b>Kung ang kaniyang mga araw ay mapagpasiyahan,</p>
  <p class="sz">Ang bilang ng kaniyang mga buwan ay nasa iyo;</p>
  <p class="sz">Isang batas para sa kaniya ang ginawa mo na hindi niya malalampasan.</p>
  <p class="sl">
    <a id="chapter14_verse6"></a>
    <b>
      <sup>6 </sup>
    </b>Alisin mo ang iyong pagkakatitig sa kaniya upang siya ay makapagpahinga,</p>
  <p class="sz">Hanggang sa makasumpong siya ng kaluguran na gaya ng isang upahang trabahador sa kaniyang araw.</p>
  <p class="sl">
    <a id="chapter14_verse7"></a>
    <b>
      <sup>7 </sup>
    </b>Sapagkat may pag-asa maging para sa isang punungkahoy.</p>
  <p class="sz">Kung ito ay puputulin, sisibol pa itong muli,</p>
  <p class="sz">At ang sarili nitong sanga ay hindi mawawala.</p>
  <p class="sl">
    <a id="chapter14_verse8"></a>
    <b>
      <sup>8 </sup>
    </b>Kung ang ugat nito ay tumanda na sa lupa</p>
  <p class="sz">At sa alabok ay mamatay ang tuod nito,</p>
  <p class="sl">
    <a id="chapter14_verse9"></a>
    <b>
      <sup>9 </sup>
    </b>Sa pagkaamoy ng tubig ay sisibol ito</p>
  <p class="sz">At magkakaroon nga ito ng sanga na tulad ng bagong tanim.</p>
  <p class="sl">
    <a id="chapter14_verse10"></a>
    <b>
      <sup>10 </sup>
    </b>Ngunit ang matipunong lalaki ay namamatay at nalulupig;</p>
  <p class="sz">At ang makalupang tao ay pumapanaw, at nasaan siya?</p>
  <p class="sl">
    <a id="chapter14_verse11"></a>
    <b>
      <sup>11 </sup>
    </b>Ang tubig ay naglalaho nga mula sa dagat,</p>
  <p class="sz">At ang ilog ay humuhupa at natutuyo.</p>
  <p class="sl">
    <a id="chapter14_verse12"></a>
    <b>
      <sup>12 </sup>
    </b>Ang tao rin ay humihiga at hindi na bumabangon.</p>
  <p class="sz">Hanggang sa mawala ang langit ay hindi sila gigising,</p>
  <p class="sz">Ni maibabangon man sila mula sa kanilang pagkakatulog.</p>
  <p class="sl">
    <a id="chapter14_verse13"></a>
    <b>
      <sup>13 </sup>
    </b>O ikubli mo nawa ako sa Sheol,</p>
  <p class="sz">Na ingatan mo nawa akong lihim hanggang sa mapawi ang iyong galit,</p>
  <p class="sz">Na takdaan mo nawa ako ng hangganang panahon at alalahanin mo ako!</p>
  <p class="sl">
    <a id="chapter14_verse14"></a>
    <b>
      <sup>14 </sup>
    </b>Kung ang isang matipunong lalaki ay mamatay mabubuhay pa ba siyang muli?</p>
  <p class="sz">Sa lahat ng mga araw ng aking sapilitang pagpapagal ay maghihintay ako,</p>
  <p class="sz">Hanggang sa dumating ang aking kaginhawahan.</p>
  <p class="sl">
    <a id="chapter14_verse15"></a>
    <b>
      <sup>15 </sup>
    </b>Ikaw ay tatawag, at ako ay sasagot sa iyo.</p>
  <p class="sz">Ang gawa ng iyong mga kamay ay mimithiin mo.</p>
  <p class="sl">
    <a id="chapter14_verse16"></a>
    <b>
      <sup>16 </sup>
    </b>Sapagkat ngayon ay lagi mong binibilang ang mga hakbang ko;</p>
  <p class="sz">Wala kang binabantayan kundi ang aking kasalanan.</p>
  <p class="sl">
    <a id="chapter14_verse17"></a>
    <b>
      <sup>17 </sup>
    </b>Natatatakan sa isang supot ang aking pagsalansang,</p>
  <p class="sz">At naglalagay ka ng pandikit sa ibabaw ng aking kamalian.</p>
  <p class="sl">
    <a id="chapter14_verse18"></a>
    <b>
      <sup>18 </sup>
    </b>Gayunman, ang isang bundok na gumuguho ay maglalaho,</p>
  <p class="sz">At maging ang isang bato ay maaalis mula sa dako nito.</p>
  <p class="sl">
    <a id="chapter14_verse19"></a>
    <b>
      <sup>19 </sup>
    </b>Inaagnas nga ng tubig maging ang mga bato;</p>
  <p class="sz">At tinatangay ng buhos nito ang alabok ng lupa.</p>
  <p class="sz">Gayon mo sinisira ang mismong pag-asa ng taong mortal.</p>
  <p class="sl">
    <a id="chapter14_verse20"></a>
    <b>
      <sup>20 </sup>
    </b>Pinananaigan mo siya magpakailanman anupat siya ay mawawala;<a id="page813"></a></p>
  <p class="sz">Pinasasamâ mo ang kaniyang mukha anupat pinayayaon mo siya.</p>
  <p class="sl">
    <a id="chapter14_verse21"></a>
    <b>
      <sup>21 </sup>
    </b>Ang kaniyang mga anak ay pinararangalan, ngunit hindi niya iyon alam;</p>
  <p class="sz">At sila ay nagiging walang-halaga, ngunit hindi niya sila pinag-iisipan.</p>
  <p class="sl">
    <a id="chapter14_verse22"></a>
    <b>
      <sup>22 </sup>
    </b>Ang kaniyang laman lamang samantalang nasa kaniya ay laging kikirot,</p>
  <p class="sz">At ang kaniyang kaluluwa samantalang nasa kaniya ay laging magdadalamhati.”</p>
</div>