<div>
  <p class="w_biblebookname">Awit</p>
  <p class="sw">Panalangin ni David.</p>
  <p class="sl">
    <a id="chapter86"></a>
    <a id="chapter86_verse1"></a>
    <span class="w_ch">
      <b>86 </b>
    </span>O Jehova, ikiling mo ang iyong pandinig. Sagutin mo ako,</p>
  <p class="sz">Sapagkat ako ay napipighati at dukha.</p>
  <p class="sl">
    <a id="chapter86_verse2"></a>
    <b>
      <sup>2 </sup>
    </b>O bantayan mo ang aking kaluluwa, sapagkat ako ay matapat.</p>
  <p class="sz">Iligtas mo ang iyong lingkod—ikaw ang aking Diyos—na nagtitiwala sa iyo.</p>
  <p class="sl">
    <a id="chapter86_verse3"></a>
    <b>
      <sup>3 </sup>
    </b>Pagpakitaan mo ako ng lingap, O Jehova,</p>
  <p class="sz">Sapagkat sa iyo ay lagi akong tumatawag buong araw.</p>
  <p class="sl">
    <a id="chapter86_verse4"></a>
    <b>
      <sup>4 </sup>
    </b>Pasayahin mo ang kaluluwa ng iyong lingkod,</p>
  <p class="sz">Sapagkat sa iyo, O Jehova, ay itinataas ko ang akin mismong kaluluwa.</p>
  <p class="sl">
    <a id="chapter86_verse5"></a>
    <b>
      <sup>5 </sup>
    </b>Sapagkat ikaw, O Jehova, ay mabuti at handang magpatawad;</p>
  <p class="sz">At ang maibiging-kabaitan sa lahat ng tumatawag sa iyo ay sagana.</p>
  <p class="sl">
    <a id="chapter86_verse6"></a>
    <b>
      <sup>6 </sup>
    </b>Makinig ka, O Jehova, sa aking panalangin;</p>
  <p class="sz">At magbigay-pansin ka sa tinig ng aking mga pamamanhik.</p>
  <p class="sl">
    <a id="chapter86_verse7"></a>
    <b>
      <sup>7 </sup>
    </b>Sa araw ng aking kabagabagan ay tatawag ako sa iyo,</p>
  <p class="sz">Sapagkat sasagutin mo ako.</p>
  <p class="sl">
    <a id="chapter86_verse8"></a>
    <b>
      <sup>8 </sup>
    </b>Walang katulad mo sa gitna ng mga diyos, O Jehova,</p>
  <p class="sz">Ni mayroon mang mga gawa na tulad ng sa iyo.</p>
  <p class="sl">
    <a id="chapter86_verse9"></a>
    <b>
      <sup>9 </sup>
    </b>Ang lahat ng mga bansa na ginawa mo ay darating,</p>
  <p class="sz">At yuyukod sila sa harap mo, O Jehova,</p>
  <p class="sz">At magbibigay ng kaluwalhatian sa iyong pangalan.</p>
  <p class="sl">
    <a id="chapter86_verse10"></a>
    <b>
      <sup>10 </sup>
    </b>Sapagkat ikaw ay dakila at gumagawa ng kamangha-manghang mga bagay;</p>
  <p class="sz">Ikaw ang Diyos, ikaw lamang.</p>
  <p class="sl">
    <a id="chapter86_verse11"></a>
    <b>
      <sup>11 </sup>
    </b>Turuan mo ako, O Jehova, ng tungkol sa iyong daan.</p>
  <p class="sz">Lalakad ako sa iyong katotohanan.</p>
  <p class="sz">Pagkaisahin mo ang aking puso na matakot sa iyong pangalan.</p>
  <p class="sl">
    <a id="chapter86_verse12"></a>
    <b>
      <sup>12 </sup>
    </b>Pinupuri kita, O Jehova na aking Diyos, nang aking buong puso,</p>
  <p class="sz">At luluwalhatiin ko ang iyong pangalan hanggang sa panahong walang takda,</p>
  <p class="sl">
    <a id="chapter86_verse13"></a>
    <b>
      <sup>13 </sup>
    </b>Sapagkat malaki ang iyong maibiging-kabaitan sa akin,</p>
  <p class="sz">At iniligtas mo ang aking kaluluwa mula sa Sheol, sa pinakamababang dako nito.</p>
  <p class="sl">
    <a id="chapter86_verse14"></a>
    <b>
      <sup>14 </sup>
    </b>O Diyos, ang mga pangahas ay bumangon laban sa akin;</p>
  <p class="sz">At hinanap ng kapulungan ng mga mapaniil ang aking kaluluwa,</p>
  <p class="sz">At hindi ka nila inilagay sa harap nila.</p>
  <p class="sl">
    <a id="chapter86_verse15"></a>
    <b>
      <sup>15 </sup>
    </b>Ngunit ikaw, O Jehova, ay Diyos na maawain at magandang-loob,<a id="page942"></a></p>
  <p class="sz">Mabagal sa pagkagalit at sagana sa maibiging-kabaitan at katapatan.</p>
  <p class="sl">
    <a id="chapter86_verse16"></a>
    <b>
      <sup>16 </sup>
    </b>Bumaling ka sa akin at pagpakitaan mo ako ng lingap.</p>
  <p class="sz">Ibigay mo ang iyong lakas sa iyong lingkod,</p>
  <p class="sz">At iligtas mo ang anak ng iyong aliping babae.</p>
  <p class="sl">
    <a id="chapter86_verse17"></a>
    <b>
      <sup>17 </sup>
    </b>Pagpakitaan mo ako ng tanda sa ikabubuti,</p>
  <p class="sz">Upang makita iyon ng mga napopoot sa akin at mapahiya sila.</p>
  <p class="sz">Sapagkat ikaw mismo, O Jehova, ang tumulong sa akin at umaliw sa akin.</p>
</div>