<div>
  <div id="chapter45_verse1">
    <span class="w_ch">
      <b>45 </b>
    </span>Ang salita na sinalita ni Jeremias na propeta kay Baruc na anak ni Nerias nang isulat niya sa isang aklat ang mga salitang ito mula sa bibig ni Jeremias nang ikaapat na taon ni Jehoiakim na anak ni Josias, na hari ng Juda, na nagsasabi:</div>
  <div id="chapter45_verse2">
    <b>
      <sup>2 </sup>
    </b>“Ito ang sinabi ni Jehova na Diyos ng Israel may kinalaman sa iyo, O Baruc, </div>
  <div id="chapter45_verse3">
    <b>
      <sup>3 </sup>
    </b>‘Sinabi mo: “Sa aba ko ngayon, sapagkat dinagdagan ni Jehova ng pamimighati ang aking kirot! Nanghimagod ako dahil sa aking pagbubuntunghininga, at wala akong nasumpungang pahingahang-dako.” ’</div>
  <div id="chapter45_verse4">
    <b>
      <sup>4 </sup>
    </b>“Ito ang dapat mong sabihin sa kaniya, ‘Ito ang sinabi ni Jehova: “Narito! Ang itinayo ko ay aking gigibain, at ang itinanim ko ay aking bubunutin, ang buong lupain nga. </div>
  <div id="chapter45_verse5">
    <b>
      <sup>5 </sup>
    </b>Ngunit kung tungkol sa iyo, patuloy kang humahanap ng mga dakilang bagay para sa iyong sarili. Huwag ka nang maghanap.” ’</div>
</div>