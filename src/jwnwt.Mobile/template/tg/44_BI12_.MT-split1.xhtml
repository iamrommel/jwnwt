<div>
  <div id="chapter1_verse1">
    <span class="w_ch">
      <b>1 </b>
    </span>Ang aklat ng kasaysayan ni Jesu-Kristo, na anak ni David, na anak ni Abraham:</div>
  <div id="chapter1_verse17">
    <b>
      <sup>17 </sup>
    </b>Ang lahat ng mga salinlahi, kung gayon, mula kay Abraham hanggang kay David ay labing-apat na salinlahi, at mula kay David hanggang sa pagkatapon <div id="page1449"></div>sa Babilonya ay labing-apat na salinlahi, at mula sa pagkatapon sa Babilonya hanggang sa Kristo ay labing-apat na salinlahi.</div>
  <div id="chapter1_verse18">
    <b>
      <sup>18 </sup>
    </b>Ngunit ang kapanganakan ni Jesu-Kristo ay sa ganitong paraan. Noong panahon na ang kaniyang inang si Maria ay ipinangakong mapangasawa ni Jose, siya ay nasumpungang nagdadalang-tao sa pamamagitan ng banal na espiritu bago sila nagsama. </div>
  <div id="chapter1_verse19">
    <b>
      <sup>19 </sup>
    </b>Gayunman, si Jose na kaniyang asawa, dahil siya ay matuwid at hindi niya nais na gawin siyang isang pangmadlang panoorin, ay nagbalak na diborsiyuhin siya nang palihim. </div>
  <div id="chapter1_verse20">
    <b>
      <sup>20 </sup>
    </b>Ngunit pagkatapos niyang pag-isipan ang mga bagay na ito, narito! ang anghel ni Jehova ay nagpakita sa kaniya sa panaginip, na nagsasabi: “Jose, anak ni David, huwag kang matakot na iuwi si Maria na iyong asawa, sapagkat yaong pinangyaring maipaglihi niya ay sa pamamagitan ng banal na espiritu. </div>
  <div id="chapter1_verse21">
    <b>
      <sup>21 </sup>
    </b>Siya ay magsisilang ng isang anak na lalaki, at tatawagin mong Jesus ang kaniyang pangalan, sapagkat ililigtas niya ang kaniyang bayan mula sa kanilang mga kasalanan.” </div>
  <div id="chapter1_verse22">
    <b>
      <sup>22 </sup>
    </b>Ang lahat ng ito ay talagang nangyari upang matupad yaong sinalita ni Jehova sa pamamagitan ng kaniyang propeta, na nagsasabi: </div>
  <div id="chapter1_verse23">
    <b>
      <sup>23 </sup>
    </b>“Narito! Ang dalaga ay magdadalang-tao at magsisilang ng isang anak na lalaki, at tatawagin nilang Emmanuel ang pangalan nito,” na kapag isinalin ay nangangahulugang “Sumasaatin ang Diyos.”</div>
  <div id="chapter1_verse24">
    <b>
      <sup>24 </sup>
    </b>Nang magkagayon ay gumising si Jose mula sa kaniyang pagkakatulog at ginawa ang gaya ng iniutos sa kaniya ng anghel ni Jehova, at iniuwi niya ang kaniyang asawa. </div>
  <div id="chapter1_verse25">
    <b>
      <sup>25 </sup>
    </b>Ngunit hindi siya nakipagtalik dito hanggang sa ito ay makapagsilang ng isang anak na lalaki; at tinawag niyang Jesus ang kaniyang pangalan.</div>
</div>