<div>
  <div id="chapter1_verse1">
    <span class="w_ch">
      <b>1 </b>
    </span>Si Pablo, isang apostol ni Kristo Jesus sa pamamagitan ng kalooban ng Diyos ayon sa pangako ng buhay na kaisa ni Kristo Jesus, </div>
  <div id="chapter1_verse2">
    <b>
      <sup>2 </sup>
    </b>kay Timoteo, isang anak na minamahal:</div>
  <div id="chapter1_verse3">
    <b>
      <sup>3 </sup>
    </b>Nagpapasalamat ako sa Diyos, na pinag-uukulan ko ng sagradong paglilingkod gaya ng ginawa ng aking mga ninuno at taglay ang isang malinis na budhi, na hindi ko kailanman tinitigilan ang pag-alaala sa iyo sa aking mga pagsusumamo, gabi at araw </div>
  <div id="chapter1_verse4">
    <b>
      <sup>4 </sup>
    </b>na nananabik na makita ka, habang inaalaala ko ang iyong mga luha, upang mapuspos ako ng kagalakan. </div>
  <div id="chapter1_verse5">
    <b>
      <sup>5 </sup>
    </b>Sapagkat ginugunita ko ang pananampalatayang nasa iyo na walang anumang pagpapaimbabaw, at na unang nanahan sa iyong lolang si Loida at sa iyong inang si Eunice, ngunit may tiwala akong nasa iyo rin.</div>
  <div id="chapter1_verse6">
    <b>
      <sup>6 </sup>
    </b>Sa mismong dahilang ito ay pinaaalalahanan kita na paningasing tulad ng apoy ang kaloob ng Diyos na nasa iyo sa pamamagitan ng pagpapatong ng aking mga kamay sa iyo. </div>
  <div id="chapter1_verse7">
    <b>
      <sup>7 </sup>
    </b>Sapagkat hindi tayo binigyan ng Diyos ng espiritu ng karuwagan, kundi ng kapangyarihan at ng pag-ibig at ng katinuan ng pag-iisip. </div>
  <div id="chapter1_verse8">
    <b>
      <sup>8 </sup>
    </b>Kaya nga huwag mong ikahiya ang patotoo tungkol sa ating Panginoon, ni ako man na isang bilanggo alang-alang sa kaniya, kundi makibahagi ka sa pagtitiis ng kasamaan para sa mabuting balita ayon sa kapangyarihan ng Diyos. </div>
  <div id="chapter1_verse9">
    <b>
      <sup>9 </sup>
    </b>Iniligtas niya tayo at tinawag tayo sa isang banal na pagtawag, hindi dahilan sa ating mga gawa, kundi dahilan sa kaniyang sariling layunin at di-sana-nararapat na kabaitan. Ito ay ibinigay sa atin may kaugnayan kay Kristo Jesus bago pa ang lubhang mahabang mga panahon, </div>
  <div id="chapter1_verse10">
    <b>
      <sup>10 </sup>
    </b>ngunit ngayon ay malinaw na itong ipinabatid sa pamamagitan ng pagkakahayag sa ating Tagapagligtas, si Kristo Jesus, na pumawi sa kamatayan ngunit nagpasikat ng liwanag sa buhay at kawalang-kasiraan sa pamamagitan ng mabuting balita, </div>
  <div id="chapter1_verse11">
    <b>
      <sup>11 </sup>
    </b>na dito ay inatasan ako bilang isang mangangaral at apostol at guro.</div>
  <div id="chapter1_verse12">
    <b>
      <sup>12 </sup>
    </b>Sa mismong dahilang ito ay pinagdurusahan ko rin ang mga bagay na ito, ngunit hindi ako nahihiya. Sapagkat kilala ko yaong aking pinaniwalaan, at may tiwala akong magagawa niyang bantayan ang ipinagkatiwala ko sa kaniya hanggang sa araw na iyon. </div>
  <div id="chapter1_verse13">
    <b>
      <sup>13 </sup>
    </b>Patuloy kang manghawakan sa parisan ng nakapagpapalusog na mga salita na narinig mo sa akin kalakip ang pananampalataya at pag-ibig na may kaugnayan kay Kristo Jesus. </div>
  <div id="chapter1_verse14">
    <b>
      <sup>14 </sup>
    </b>Ang mainam na pagkakatiwalang ito ay bantayan mo sa pamamagitan <div id="page1799"></div>ng banal na espiritu na nananahan sa atin.</div>
  <div id="chapter1_verse15">
    <b>
      <sup>15 </sup>
    </b>Alam mo ito, na lahat ng mga tao sa distrito ng Asia ay tumalikod sa akin. Sina Figelo at Hermogenes ay kabilang sa mga iyon. </div>
  <div id="chapter1_verse16">
    <b>
      <sup>16 </sup>
    </b>Ang Panginoon nawa ay magkaloob ng awa sa sambahayan ni Onesiforo, sapagkat madalas siyang magdulot sa akin ng kaginhawahan, at hindi niya ikinahiya ang aking mga tanikala. </div>
  <div id="chapter1_verse17">
    <b>
      <sup>17 </sup>
    </b>Sa kabaligtaran, nang siya ay nasa Roma, masikap niya akong hinanap at nasumpungan ako. </div>
  <div id="chapter1_verse18">
    <b>
      <sup>18 </sup>
    </b>Ipagkaloob nawa sa kaniya ng Panginoon na makasumpong siya ng awa mula kay Jehova sa araw na iyon. At ang lahat ng mga paglilingkod na iniukol niya sa Efeso ay alam mong lubos.</div>
</div>