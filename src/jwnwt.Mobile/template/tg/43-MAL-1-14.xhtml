<div><p class="biblename">Malakias</p><div id="chapter1_verse1"><span class="w_ch"><b>1 </b></span>Isang kapahayagan:</div><div id="chapter1_verse2"><b><sup>2 </sup></b>“Inibig ko kayo,” ang sabi ni Jehova.</div><div id="chapter1_verse3"><b><sup>3 </sup></b>at si Esau ay kinapootan ko; at sa kalaunan ay ginawa kong isang nakatiwangwang na kaguhuan ang kaniyang mga bundok at iniukol sa mga chakal sa ilang ang kaniyang mana.”</div><div id="chapter1_verse4"><b><sup>4 </sup></b>“Sapagkat ang Edom ay laging nagsasabi, ‘Dinurog kami, ngunit babalik kami at itatayo namin ang mga wasak na dako,’ ito ang sinabi ni Jehova ng mga hukbo, ‘Sila, sa ganang kanila, ay magtatayo; ngunit ako, sa ganang akin, ay maggigiba. At tiyak na ang itatawag sa kanila ng bayan ay “ang teritoryo ng kabalakyutan” at “ang bayan na tinuligsa ni Jehova hanggang sa panahong walang takda.” </div><div id="chapter1_verse5"><b><sup>5 </sup></b>At makikita iyon ng inyong sariling mga mata, at kayo mismo ay magsasabi: “Dakilain nawa si Jehova sa ibabaw ng teritoryo ng Israel.” ’ ”</div><div id="chapter1_verse6"><b><sup>6 </sup></b>“ ‘Ang anak, sa ganang kaniya, ay nagpaparangal sa ama; at ang lingkod, sa kaniyang dakilang panginoon. Kaya kung ako <div id="page1444"></div>ay ama, nasaan ang karangalang ukol sa akin? At kung ako ay Dakilang Panginoon, nasaan ang pagkatakot sa akin?’ ang sabi ni Jehova ng mga hukbo sa inyo, O mga saserdote na humahamak sa aking pangalan.</div><div id="chapter1_verse7"><b><sup>7 </sup></b>“ ‘Sa pamamagitan ng paghahandog ng narumhang tinapay sa ibabaw ng aking altar.’</div><div id="chapter1_verse8"><b><sup>8 </sup></b>At kapag naghahandog kayo ng hayop na bulag upang ihain: “Hindi iyon masama.” At kapag naghahandog kayo ng hayop na pilay o ng isang may sakit: “Hindi iyon masama.” ’ ”</div><div id="chapter1_verse9"><b><sup>9 </sup></b>“At ngayon, pakisuyo, palambutin ninyo ang mukha ng Diyos, upang pagpakitaan niya tayo ng lingap. Ito ay nangyari dahil sa inyong kamay. Tatanggapin kaya niya nang may kabaitan ang sinuman sa inyo?” ang sabi ni Jehova ng mga hukbo.</div><div id="chapter1_verse10"><b><sup>10 </sup></b>“Sino rin ba sa inyo ang magsasara ng mga pinto? At hindi ninyo sisindihan ang aking altar—kung walang kapalit. Wala akong kaluguran sa inyo,” ang sabi ni Jehova ng mga hukbo, “at ang handog na kaloob mula sa inyong kamay ay hindi ko kinalulugdan.”</div><div id="chapter1_verse11"><b><sup>11 </sup></b>“Sapagkat mula sa sikatan ng araw hanggang sa lubugan nito ay magiging dakila ang aking pangalan sa gitna ng mga bansa, at sa bawat dako ay gagawa ng haing usok, isang paghahandog ang isasagawa ukol sa aking pangalan, isa ngang malinis na kaloob; sapagkat ang aking pangalan ay magiging dakila sa gitna ng mga bansa,” ang sabi ni Jehova ng mga hukbo.</div><div id="chapter1_verse12"><b><sup>12 </sup></b>“Ngunit nilalapastangan ninyo ako sa inyong pagsasabi, ‘Ang mesa ni Jehova ay bagay na narumhan, at ang bunga niyaon ay marapat hamakin, ang pagkain doon.’ </div><div id="chapter1_verse13"><b><sup>13 </sup></b>At sinabi ninyo, ‘Narito! Anong kapaguran!’ at sininghalan ninyo iyon,” ang sabi ni Jehova ng mga hukbo. “At nagdala kayo ng bagay na inagaw, at ng pilay, at ng may sakit; oo, dinala ninyo iyon bilang kaloob. Kaluluguran ko ba iyon sa inyong kamay?” ang sabi ni Jehova.</div><div id="chapter1_verse14"><b><sup>14 </sup></b>“At sumpain siya na kumikilos nang may katusuhan kapag may hayop na lalaki sa kaniyang kawan, at siya ay nananata at naghahain kay Jehova ng isang may pinsala. Sapagkat ako ay dakilang Hari,” ang sabi ni Jehova ng mga hukbo, “at ang aking pangalan ay magiging kakila-kilabot sa gitna ng mga bansa.”</div></div>