<div>
  <div id="chapter1_verse1">
    <span class="w_ch">
      <b>1 </b>
    </span>Ang mga salita ni Jeremias na anak ni Hilkias, isa sa mga saserdote na nasa Anatot sa lupain ng Benjamin; </div>
  <div id="chapter1_verse2">
    <b>
      <sup>2 </sup>
    </b>na dinatnan ng salita ni Jehova nang mga araw ni Josias na anak ni Amon, na hari ng Juda, noong ikalabintatlong taon ng kaniyang paghahari. </div>
  <div id="chapter1_verse3">
    <b>
      <sup>3 </sup>
    </b>At patuloy pa itong dumating nang mga araw ni Jehoiakim na anak ni Josias, na hari ng Juda, hanggang sa pagtatapos ng ikalabing-isang taon ni Zedekias na anak ni Josias, na hari ng Juda, hanggang sa yumaon sa pagkatapon ang Jerusalem nang ikalimang buwan.</div>
  <div id="chapter1_verse4">
    <b>
      <sup>4 </sup>
    </b>At ang salita ni Jehova ay nagsimulang dumating sa akin, na nagsasabi: </div>
  <div id="chapter1_verse5">
    <b>
      <sup>5 </sup>
    </b>“Bago kita inanyuan sa tiyan ay nakilala kita, at bago ka lumabas mula sa bahay-bata ay pinabanal kita. Ginawa kitang propeta sa mga bansa.”</div>
  <div id="chapter1_verse6">
    <b>
      <sup>6 </sup>
    </b>Ngunit sinabi ko: “Ay, O Soberanong Panginoong Jehova! Narito, hindi nga ako marunong magsalita, sapagkat ako ay isang bata lamang.”</div>
  <div id="chapter1_verse7">
    <b>
      <sup>7 </sup>
    </b>At sinabi ni Jehova sa akin: “Huwag mong sabihin, ‘Ako ay isang bata lamang.’ Kundi sa lahat niyaong pagsusuguan ko sa iyo ay paroroon ka; at ang lahat ng iuutos ko sa iyo ay sasalitain mo. </div>
  <div id="chapter1_verse8">
    <b>
      <sup>8 </sup>
    </b>Huwag kang matakot dahil sa kanilang mga mukha, sapagkat ‘Ako ay sumasaiyo upang iligtas ka,’ ang sabi ni Jehova.”</div>
  <div id="chapter1_verse9">
    <b>
      <sup>9 </sup>
    </b>Sa gayon ay iniunat ni Jehova ang kaniyang kamay at hinipo nito ang aking bibig. Pagkatapos ay sinabi ni Jehova sa akin: “Narito, inilagay ko ang aking mga salita sa iyong bibig. </div>
  <div id="chapter1_verse10">
    <b>
      <sup>10 </sup>
    </b>Tingnan mo, inaatasan kita sa araw na ito sa mga bansa at sa mga kaharian, upang bumunot at magbagsak at magwasak at maggiba, upang magtayo at magtanim.”</div>
  <div id="chapter1_verse11">
    <b>
      <sup>11 </sup>
    </b>At ang salita ni Jehova ay patuloy na dumating sa akin, na nagsasabi: “Ano ang nakikita mo, Jeremias?”</div>
  <div id="chapter1_verse12">
    <b>
      <sup>12 </sup>
    </b>At sinabi ni Jehova sa akin: “Nakita mo nang mahusay, sapagkat ako ay nananatiling gising may kinalaman sa aking salita upang tuparin iyon.”</div>
  <div id="chapter1_verse13">
    <b>
      <sup>13 </sup>
    </b>At ang salita ni Jehova ay dumating sa akin sa ikalawang pagkakataon, na nagsasabi: “Ano ang nakikita mo?”</div>
  <div id="chapter1_verse14">
    <b>
      <sup>14 </sup>
    </b>Sa gayon ay sinabi ni Jehova sa akin: “Mula sa hilaga ay pakakawalan ang kapahamakan laban sa lahat ng tumatahan sa lupain. </div>
  <div id="chapter1_verse15">
    <b>
      <sup>15 </sup>
    </b>Sapagkat ‘narito, tatawagin ko ang lahat ng pamilya ng mga kaharian sa hilaga,’ ang sabi ni Jehova; ‘at tiyak na paroroon sila at ilalagay ang kani-kaniyang trono sa pasukan ng mga pintuang-daan ng Jerusalem, at laban sa lahat ng kaniyang mga pader sa palibot at laban sa lahat ng mga lunsod ng Juda. </div>
  <div id="chapter1_verse16">
    <b>
      <sup>16 </sup>
    </b>At sasalitain ko sa kanila ang aking mga kahatulan tungkol sa lahat ng kanilang kasamaan, sapagkat iniwan nila ako at patuloy silang gumagawa ng haing usok para sa ibang mga diyos <div id="page1156"></div>at yumuyukod sa mga gawa ng kanilang mga kamay.’</div>
  <div id="chapter1_verse17">
    <b>
      <sup>17 </sup>
    </b>“At ikaw naman, bigkisan mo ang iyong mga balakang, at bumangon ka at salitain mo sa kanila ang lahat ng iniuutos ko sa iyo. Huwag kang mangilabot dahil sa kanila, upang hindi kita pangilabutin sa harap nila. </div>
  <div id="chapter1_verse18">
    <b>
      <sup>18 </sup>
    </b>Ngunit sa ganang akin, narito, ngayon ay ginawa kitang isang nakukutaang lunsod at isang haliging bakal at mga pader na tanso laban sa buong lupain, sa mga hari ng Juda, sa kaniyang mga prinsipe, sa kaniyang mga saserdote at sa bayan ng lupain. </div>
  <div id="chapter1_verse19">
    <b>
      <sup>19 </sup>
    </b>At tiyak na makikipaglaban sila sa iyo, ngunit hindi sila mananaig laban sa iyo, sapagkat ‘Ako ay sumasaiyo,’ ang sabi ni Jehova, ‘upang iligtas ka.’ ”</div>
</div>