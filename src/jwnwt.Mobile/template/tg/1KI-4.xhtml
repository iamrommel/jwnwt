<div>
  <div id="chapter4_verse1">
    <span class="w_ch">
      <b>4 </b>
    </span>At si Haring Solomon ay nagpatuloy na maging hari sa buong Israel. </div>
  <div id="chapter4_verse2">
    <b>
      <sup>2 </sup>
    </b>At ito ang naging mga prinsipe niya: si Azarias na anak ni Zadok, ang saserdote; </div>
  <div id="chapter4_verse3">
    <b>
      <sup>3 </sup>
    </b>si Elihorep at si Ahias, ang mga anak ni Sisa, mga kalihim; si Jehosapat na anak ni Ahilud, ang tagapagtala; </div>
  <div id="chapter4_verse4">
    <b>
      <sup>4 </sup>
    </b>at si Benaias na anak ni Jehoiada ang namamahala sa hukbo, at si Zadok at si Abiatar ang mga saserdote; </div>
  <div id="chapter4_verse5">
    <b>
      <sup>5 </sup>
    </b>at si Azarias na anak ni Natan ang namamahala sa mga kinatawan, at si Zabud na anak ni Natan ay isang saserdote, ang kaibigan ng hari; </div>
  <div id="chapter4_verse6">
    <b>
      <sup>6 </sup>
    </b>at si Ahisar ang namamahala sa sambahayan, at si Adoniram na anak ni Abda, ang namamahala roon sa mga tinawag para sa puwersahang pagtatrabaho.</div>
  <div id="chapter4_verse7">
    <b>
      <sup>7 </sup>
    </b>At si Solomon ay may labindalawang kinatawan na namamahala sa buong Israel, at pinaglaanan nila ng pagkain ang hari at ang kaniyang sambahayan. Naghahalinhinan ang bawat isa sa paglalaan ng pagkain, isang buwan sa bawat taon. </div>
  <div id="chapter4_verse8">
    <b>
      <sup>8 </sup>
    </b>At ito ang kanilang mga pangalan: Ang anak ni Hur, sa bulubunduking pook ng Efraim; </div>
  <div id="chapter4_verse9">
    <b>
      <sup>9 </sup>
    </b>ang anak ni Deker, sa Makaz at sa Saalbim at Bet-semes at Elon-bet-hanan; </div>
  <div id="chapter4_verse10">
    <b>
      <sup>10 </sup>
    </b>ang anak ni Hesed, sa Arubot (saklaw niya ang Socoh at ang buong lupain ng Heper); </div>
  <div id="chapter4_verse11">
    <b>
      <sup>11 </sup>
    </b>ang anak ni Abinadab, sa buong tagaytay ng bundok ng Dor (si Tafat, na anak ni Solomon, ay naging asawa niya); </div>
  <div id="chapter4_verse12">
    <b>
      <sup>12 </sup>
    </b>si Baana na anak ni Ahilud, sa Taanac at Megido at buong Bet-sean, na nasa tabi ng Zaretan sa ibaba ng Jezreel, mula sa Bet-sean hanggang sa Abel-mehola hanggang sa pook ng Jokmeam; </div>
  <div id="chapter4_verse13">
    <b>
      <sup>13 </sup>
    </b>ang anak ni Geber, sa Ramot-gilead (saklaw niya ang mga nakatoldang nayon ni Jair na anak ni Manases, na mga nasa Gilead; saklaw niya ang pook ng Argob, na nasa Basan: animnapung malalaking lunsod na may pader at halang na tanso); </div>
  <div id="chapter4_verse14">
    <b>
      <sup>14 </sup>
    </b>si Ahinadab na anak ni Ido, sa Mahanaim; </div>
  <div id="chapter4_verse15">
    <b>
      <sup>15 </sup>
    </b>si Ahimaas, sa Neptali (kinuha rin niya si Basemat, na anak ni Solomon, bilang asawa); </div>
  <div id="chapter4_verse16">
    <b>
      <sup>16 </sup>
    </b>si Baana na anak ni Husai, sa Aser at Bealot; </div>
  <div id="chapter4_verse17">
    <b>
      <sup>17 </sup>
    </b>si <div id="page544"></div>Jehosapat na anak ni Parua, sa Isacar; </div>
  <div id="chapter4_verse18">
    <b>
      <sup>18 </sup>
    </b>si Simei na anak ni Ela, sa Benjamin; </div>
  <div id="chapter4_verse19">
    <b>
      <sup>19 </sup>
    </b>si Geber na anak ni Uri, sa lupain ng Gilead, na lupain ni Sihon na hari ng mga Amorita, at ni Og na hari ng Basan, at may isang kinatawang namamahala sa lahat ng iba pang kinatawang nasa lupain.</div>
  <div id="chapter4_verse20">
    <b>
      <sup>20 </sup>
    </b>Ang Juda at ang Israel ay marami, tulad ng mga butil ng buhangin na nasa tabi ng dagat dahil sa dami, kumakain at umiinom at nagsasaya.</div>
  <div id="chapter4_verse21">
    <b>
      <sup>21 </sup>
    </b>Kung tungkol kay Solomon, siya ay naging tagapamahala sa lahat ng kaharian mula sa Ilog hanggang sa lupain ng mga Filisteo at hanggang sa hangganan ng Ehipto. Sila ay nagdadala ng mga kaloob at naglilingkod kay Solomon sa lahat ng mga araw ng kaniyang buhay.</div>
  <div id="chapter4_verse22">
    <b>
      <sup>22 </sup>
    </b>At ang pagkain ni Solomon para sa bawat araw ay karaniwan nang tatlumpung takal na kor ng mainam na harina at animnapung takal na kor ng harina, </div>
  <div id="chapter4_verse23">
    <b>
      <sup>23 </sup>
    </b>sampung matatabang baka at dalawampung pinanginaing baka at isang daang tupa, bukod pa sa ilang mga lalaking usa at mga gasela at maliliit na usa at mga pinatabang kakok. </div>
  <div id="chapter4_verse24">
    <b>
      <sup>24 </sup>
    </b>Sapagkat nasasakupan niya ang lahat ng bagay sa panig na ito ng Ilog, mula sa Tipsa hanggang sa Gaza, maging ang lahat ng hari sa panig na ito ng Ilog; at ang kapayapaan ay naging kaniya sa lahat ng kaniyang pook, sa buong palibot. </div>
  <div id="chapter4_verse25">
    <b>
      <sup>25 </sup>
    </b>At ang Juda at ang Israel ay patuloy na nanahanan nang tiwasay, ang bawat isa sa ilalim ng kaniyang sariling punong ubas at sa ilalim ng kaniyang sariling puno ng igos, mula sa Dan hanggang sa Beer-sheba, sa lahat ng mga araw ni Solomon.</div>
  <div id="chapter4_verse26">
    <b>
      <sup>26 </sup>
    </b>At nagkaroon si Solomon ng apatnapung libong kuwadra ng mga kabayo para sa kaniyang mga karo at labindalawang libong mangangabayo.</div>
  <div id="chapter4_verse27">
    <b>
      <sup>27 </sup>
    </b>At ang mga kinatawang ito ay naglaan ng pagkain kay Haring Solomon at sa lahat ng pumaparoon sa mesa ni Haring Solomon, ang bawat isa ayon sa kaniyang buwan. At hindi sila nagkulang sa anuman. </div>
  <div id="chapter4_verse28">
    <b>
      <sup>28 </sup>
    </b>At ang sebada at ang dayami na para sa mga kabayo at para sa mga pulutong ng mga kabayo ay patuloy nilang dinadala sa dakong kinaroroonan nito, ang bawat isa ayon sa kaniyang atas.</div>
  <div id="chapter4_verse29">
    <b>
      <sup>29 </sup>
    </b>At ang Diyos ay patuloy na nagbigay kay Solomon ng napakalaking karunungan at unawa at ng lawak ng puso, tulad ng buhangin na nasa baybay-dagat. </div>
  <div id="chapter4_verse30">
    <b>
      <sup>30 </sup>
    </b>At ang karunungan ni Solomon ay mas malawak kaysa sa karunungan ng lahat ng taga-Silangan at kaysa sa lahat ng karunungan ng Ehipto. </div>
  <div id="chapter4_verse31">
    <b>
      <sup>31 </sup>
    </b>At siya ay mas marunong kaysa sa sinumang tao, kaysa kay Etan na Ezrahita at kay Heman at kay Calcol at kay Darda na mga anak ni Mahol; at ang kaniyang kabantugan ay umabot sa lahat ng bansa sa buong palibot. </div>
  <div id="chapter4_verse32">
    <b>
      <sup>32 </sup>
    </b>At siya ay nakapagsasalita ng tatlong libong kawikaan, at ang kaniyang mga awit ay umabot sa isang libo at lima. </div>
  <div id="chapter4_verse33">
    <b>
      <sup>33 </sup>
    </b>At siya ay nagsasalita tungkol sa mga punungkahoy, mula sa sedrong nasa Lebanon hanggang sa isopo na tumutubo sa pader; at siya ay nagsasalita tungkol sa mga hayop at tungkol sa mga lumilipad na nilalang at tungkol sa mga bagay na gumagala at tungkol sa mga isda. </div>
  <div id="chapter4_verse34">
    <b>
      <sup>34 </sup>
    </b>At patuloy silang dumarating mula sa lahat ng bayan upang marinig ang karunungan <div id="page545"></div>ni Solomon, maging mula sa lahat ng hari sa lupa na nakarinig ng kaniyang karunungan.</div>
</div>