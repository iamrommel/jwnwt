<div>
  <p class="w_biblebookname">Awit</p>
  <p class="sw">Sa tagapangasiwa. Maskil. Ni David, nang si Doeg na Edomita ay dumating at magsaysay kay Saul at magsabi sa kaniya na si David ay pumaroon sa bahay ni Ahimelec.</p>
  <p class="sl">
    <a id="chapter52"></a>
    <a id="chapter52_verse1"></a>
    <span class="w_ch">
      <b>52 </b>
    </span>Bakit mo ipinaghahambog ang kasamaan, O ikaw na makapangyarihan?</p>
  <p class="sz">Ang maibiging-kabaitan ng Diyos ay buong araw.</p>
  <p class="sl">
    <a id="chapter52_verse2"></a>
    <b>
      <sup>2 </sup>
    </b>Mga kapighatian ang ipinapanukala ng iyong dila, na pinatalas na gaya ng labaha,</p>
  <p class="sz">Na gumagawa nang may panlilinlang.</p>
  <p class="sl">
    <a id="chapter52_verse3"></a>
    <b>
      <sup>3 </sup>
    </b>Inibig mo ang kasamaan nang higit kaysa sa kabutihan,</p>
  <p class="sz">Ang kabulaanan kaysa sa pagsasalita ng katuwiran. <i>Selah.</i></p>
  <p class="sl">
    <a id="chapter52_verse4"></a>
    <b>
      <sup>4 </sup>
    </b>Inibig mo ang lahat ng salitang nananakmal,</p>
  <p class="sz">O ikaw na dilang mapanlinlang.</p>
  <p class="sl">
    <a id="chapter52_verse5"></a>
    <b>
      <sup>5 </sup>
    </b>Ibabagsak ka rin ng Diyos magpakailanman;</p>
  <p class="sz">Ilulugmok ka niya at ihihiwalay ka niya mula sa iyong tolda,</p>
  <p class="sz">At bubunutin ka nga niya mula sa lupain ng mga buh√°y. <i>Selah.</i></p>
  <p class="sl">
    <a id="chapter52_verse6"></a>
    <b>
      <sup>6 </sup>
    </b>At makikita iyon ng mga matuwid at matatakot sila,</p>
  <p class="sz">At siya ay pagtatawanan nila.</p>
  <p class="sl">
    <a id="chapter52_verse7"></a>
    <b>
      <sup>7 </sup>
    </b>Narito ang matipunong lalaki na hindi ginagawang kaniyang tanggulan ang Diyos,</p>
  <p class="sz">Kundi nagtitiwala sa kasaganaan ng kaniyang kayamanan,</p>
  <p class="sz">Na sumisilong sa mga kapighatiang dulot niya.</p>
  <p class="sl">
    <a id="chapter52_verse8"></a>
    <b>
      <sup>8 </sup>
    </b>Ngunit ako ay magiging gaya ng mayabong na punong olibo sa bahay ng Diyos;</p>
  <p class="sz">Nagtitiwala ako sa maibiging-kabaitan ng Diyos hanggang sa panahong walang takda, magpakailan-kailanman.</p>
  <p class="sl">
    <a id="chapter52_verse9"></a>
    <b>
      <sup>9 </sup>
    </b>Pupurihin kita hanggang sa panahong walang takda, sapagkat ikaw ay kumilos;</p>
  <p class="sz">At aasa ako sa iyong pangalan, sapagkat ito ay mabuti, sa harap ng iyong mga matapat.</p>
</div>