<div>
  <div id="chapter10_verse1">
    <span class="w_ch">
      <b>10 </b>
    </span>Mga kawikaan ni Solomon.</div>
  <div id="chapter10_verse2">
    <b>
      <sup>2 </sup>
    </b>Ang kayamanan ng balakyot ay hindi mapakikinabangan, ngunit katuwiran ang magliligtas mula sa kamatayan. </div>
  <div id="chapter10_verse3">
    <b>
      <sup>3 </sup>
    </b>Hindi pababayaan ni Jehova na magutom ang kaluluwa ng matuwid, ngunit ang paghahangad ng mga balakyot ay kaniyang itataboy.</div>
  <div id="chapter10_verse4">
    <b>
      <sup>4 </sup>
    </b>Ang gumagawang may kamay na makupad ay magiging dukha, ngunit ang kamay ng masikap ang magpapayaman sa isa.</div>
  <div id="chapter10_verse5">
    <b>
      <sup>5 </sup>
    </b>Ang anak na kumikilos nang may kaunawaan ay nagtitipon sa panahon ng tag-araw; ang anak na gumagawi nang kahiya-hiya ay natutulog nang mahimbing sa panahon ng pag-aani.</div>
  <div id="chapter10_verse6">
    <b>
      <sup>6 </sup>
    </b>Ang mga pagpapala ay para sa ulo ng matuwid, ngunit kung tungkol sa bibig ng mga balakyot, pinagtatakpan nito ang karahasan. </div>
  <div id="chapter10_verse7">
    <b>
      <sup>7 </sup>
    </b>Ang alaala ng matuwid ay pagpapalain, ngunit ang pangalan ng mga balakyot ay mabubulok.</div>
  <div id="chapter10_verse8">
    <b>
      <sup>8 </sup>
    </b>Ang may pusong marunong ay tatanggap ng mga utos, ngunit ang mangmang sa kaniyang mga labi ay yuyurakan.</div>
  <div id="chapter10_verse9">
    <b>
      <sup>9 </sup>
    </b>Siyang lumalakad sa katapatan ay lalakad nang tiwasay, ngunit siyang gumagawang liko sa kaniyang mga lakad ay makikilala.</div>
  <div id="chapter10_verse10">
    <b>
      <sup>10 </sup>
    </b>Ang nagkikindat ng kaniyang mata ay magdudulot ng kirot, at ang mangmang sa kaniyang mga labi ay yuyurakan. </div>
  <div id="chapter10_verse11">
    <b>
      <sup>11 </sup>
    </b>Ang bibig ng matuwid ay bukal ng buhay; ngunit kung tungkol sa bibig ng mga balakyot, pinagtatakpan nito ang karahasan.</div>
  <div id="chapter10_verse12">
    <b>
      <sup>12 </sup>
    </b>Poot ang siyang pumupukaw ng mga pagtatalo, ngunit tinatakpan ng pag-ibig ang lahat ng pagsalansang.</div>
  <div id="chapter10_verse13">
    <b>
      <sup>13 </sup>
    </b>Sa mga labi ng taong may unawa ay nasusumpungan ang karunungan, ngunit ang pamalo ay para sa likod niyaong kapos ang puso.</div>
  <div id="chapter10_verse14">
    <b>
      <sup>14 </sup>
    </b>Ang marurunong ang siyang nag-iingat ng kaalaman, ngunit ang bibig ng mangmang ay malapit sa kapahamakan.</div>
  <div id="chapter10_verse15">
    <b>
      <sup>15 </sup>
    </b>Ang mahahalagang pag-aari ng taong mayaman ay kaniyang <div id="page1018"></div>matibay na bayan. Ang kasawian ng mga dukha ay ang kanilang karalitaan.</div>
  <div id="chapter10_verse16">
    <b>
      <sup>16 </sup>
    </b>Ang gawa ng matuwid ay nagdudulot ng buhay; ang ani ng balakyot ay nagbubunga ng kasalanan.</div>
  <div id="chapter10_verse17">
    <b>
      <sup>17 </sup>
    </b>Siyang nanghahawakan sa disiplina ay landas patungo sa buhay, ngunit siyang nagpapabaya sa saway ay nagliligaw.</div>
  <div id="chapter10_verse18">
    <b>
      <sup>18 </sup>
    </b>Kung saan may nagtatakip ng poot, doon may mga labing bulaan, at ang nagdadala ng masamang ulat ay hangal.</div>
  <div id="chapter10_verse19">
    <b>
      <sup>19 </sup>
    </b>Dahil sa karamihan ng mga salita ay hindi magkukulang ng pagsalansang, ngunit ang sumusupil sa kaniyang mga labi ay kumikilos nang may kapantasan.</div>
  <div id="chapter10_verse20">
    <b>
      <sup>20 </sup>
    </b>Ang dila ng matuwid ay piling pilak; ang puso ng balakyot ay kakaunti ang halaga.</div>
  <div id="chapter10_verse21">
    <b>
      <sup>21 </sup>
    </b>Ang mga labi ng matuwid ay nagpapastol sa marami, ngunit dahil sa kakapusan ng puso ay namamatay ang mga mangmang.</div>
  <div id="chapter10_verse22">
    <b>
      <sup>22 </sup>
    </b>Ang pagpapala ni Jehova—iyon ang nagpapayaman, at hindi niya iyon dinaragdagan ng kirot.</div>
  <div id="chapter10_verse23">
    <b>
      <sup>23 </sup>
    </b>Para sa hangal ang pagsasagawa ng mahalay na paggawi ay parang katuwaan lamang, ngunit ang karunungan ay para sa taong may kaunawaan.</div>
  <div id="chapter10_verse24">
    <b>
      <sup>24 </sup>
    </b>Ang bagay na kinatatakutan ng balakyot—iyon ang darating sa kaniya; ngunit ang ninanasa ng mga matuwid ay ipagkakaloob. </div>
  <div id="chapter10_verse25">
    <b>
      <sup>25 </sup>
    </b>Gaya ng pagdaraan ng bagyong hangin, gayon nawawala ang balakyot; ngunit ang matuwid ay isang pundasyon hanggang sa panahong walang takda.</div>
  <div id="chapter10_verse26">
    <b>
      <sup>26 </sup>
    </b>Kung paano ang sukà sa mga ngipin at kung paano ang usok sa mga mata, gayon ang taong tamad sa mga nagsusugo sa kaniya.</div>
  <div id="chapter10_verse27">
    <b>
      <sup>27 </sup>
    </b>Ang mismong pagkatakot kay Jehova ay magdaragdag ng mga araw, ngunit ang mga taon ng mga balakyot ay paiikliin.</div>
  <div id="chapter10_verse28">
    <b>
      <sup>28 </sup>
    </b>Ang pag-asam ng mga matuwid ay isang kasayahan, ngunit ang pag-asa ng mga balakyot ay maglalaho.</div>
  <div id="chapter10_verse29">
    <b>
      <sup>29 </sup>
    </b>Ang daan ni Jehova ay moog para sa walang kapintasan, ngunit ang pagkapahamak ay para sa mga nagsasagawa ng bagay na nakasasakit.</div>
  <div id="chapter10_verse30">
    <b>
      <sup>30 </sup>
    </b>Kung tungkol sa matuwid, hanggang sa panahong walang takda ay hindi siya mapahahapay; ngunit kung tungkol sa mga balakyot, hindi sila patuloy na tatahan sa lupa.</div>
  <div id="chapter10_verse31">
    <b>
      <sup>31 </sup>
    </b>Ang bibig ng matuwid—nagluluwal ito ng bunga ng karunungan, ngunit ang dila ng katiwalian ay puputulin.</div>
  <div id="chapter10_verse32">
    <b>
      <sup>32 </sup>
    </b>Ang mga labi ng matuwid—nalalaman ng mga ito ang kabutihang-loob, ngunit ang bibig ng mga balakyot ay katiwalian.</div>
</div>