<div>
  <div id="chapter7_verse1">
    <span class="w_ch">
      <b>7 </b>
    </span>“Kapag sa wakas ay dinadala ka na ni Jehova na iyong Diyos sa lupain na iyong paroroonan upang ariin, aalisin din niya ang mataong mga bansa mula sa harap mo, ang mga Hiteo at ang mga Girgasita at ang mga Amorita at ang mga Canaanita at ang mga Perizita at ang mga Hivita at ang mga Jebusita, pitong bansa na higit na matao at makapangyarihan kaysa sa iyo. </div>
  <div id="chapter7_verse2">
    <b>
      <sup>2 </sup>
    </b>At tiyak na pababayaan sila sa iyo ni Jehova na iyong Diyos, at tatalunin mo <div id="page298"></div>sila. Walang pagsalang itatalaga mo sila sa pagkapuksa. Huwag kang makikipagtipan sa kanila ni magpapakita ka man sa kanila ng anumang lingap. </div>
  <div id="chapter7_verse3">
    <b>
      <sup>3 </sup>
    </b>At huwag kang makikipag-alyansa sa kanila ukol sa pag-aasawa. Ang iyong anak na babae ay huwag mong ibibigay sa kaniyang anak na lalaki, at ang kaniyang anak na babae ay huwag mong kukunin para sa iyong anak na lalaki. </div>
  <div id="chapter7_verse4">
    <b>
      <sup>4 </sup>
    </b>Sapagkat ihihiwalay niya ang iyong anak mula sa pagsunod sa akin, at tiyak na paglilingkuran nila ang ibang mga diyos; at ang galit ni Jehova ay lalagablab nga laban sa inyo, at tiyak na lilipulin ka niya nang dali-dali.</div>
  <div id="chapter7_verse5">
    <b>
      <sup>5 </sup>
    </b>“Sa kabilang dako, ito ang gagawin ninyo sa kanila: Ang kanilang mga altar ay dapat ninyong ibagsak, at ang kanilang mga sagradong haligi ay dapat ninyong gibain, at ang kanilang mga sagradong poste ay dapat ninyong putulin, at ang kanilang mga nililok na imahen ay dapat ninyong sunugin sa apoy. </div>
  <div id="chapter7_verse6">
    <b>
      <sup>6 </sup>
    </b>Sapagkat ikaw ay isang banal na bayan kay Jehova na iyong Diyos. Ikaw ang pinili ni Jehova na iyong Diyos upang maging kaniyang bayan, isang pantanging pag-aari, mula sa lahat ng mga bayan na nasa ibabaw ng lupa.</div>
  <div id="chapter7_verse7">
    <b>
      <sup>7 </sup>
    </b>“Hindi dahil sa inyong pagiging pinakamatao sa lahat ng mga bayan kung kaya nagpakita sa inyo ng pagmamahal si Jehova anupat pinili niya kayo, sapagkat kayo ang pinakamaliit sa lahat ng mga bayan. </div>
  <div id="chapter7_verse8">
    <b>
      <sup>8 </sup>
    </b>Kundi dahil sa iniibig kayo ni Jehova, at dahil sa tinutupad niya ang sinumpaang kapahayagan na isinumpa niya sa inyong mga ninuno, kung kaya inilabas kayo ni Jehova sa pamamagitan ng isang malakas na kamay, upang tubusin ka niya mula sa bahay ng mga alipin, mula sa kamay ni Paraon na hari ng Ehipto. </div>
  <div id="chapter7_verse9">
    <b>
      <sup>9 </sup>
    </b>At nalalaman mong lubos na si Jehova na iyong Diyos ang tunay na Diyos, ang tapat na Diyos, na nag-iingat ng tipan at maibiging-kabaitan para roon sa mga umiibig sa kaniya at doon sa mga tumutupad ng kaniyang mga utos hanggang sa isang libong salinlahi, </div>
  <div id="chapter7_verse10">
    <b>
      <sup>10 </sup>
    </b>ngunit gumaganti nang mukhaan doon sa napopoot sa kaniya sa pamamagitan ng pagpuksa rito. Hindi siya mag-aatubili roon sa napopoot sa kaniya; gagantihan niya ito nang mukhaan. </div>
  <div id="chapter7_verse11">
    <b>
      <sup>11 </sup>
    </b>At tuparin mo ang utos at ang mga tuntunin at ang mga hudisyal na pasiya na iniuutos ko sa iyo ngayon sa pamamagitan ng pagsasagawa ng mga iyon.</div>
  <div id="chapter7_verse12">
    <b>
      <sup>12 </sup>
    </b>“At mangyayari nga na dahil patuloy ninyong pinakikinggan ang mga hudisyal na pasiyang ito at iniingatan ninyo at isinasagawa iyon, iingatan sa iyo ni Jehova na iyong Diyos ang tipan at ang maibiging-kabaitan na isinumpa niya sa iyong mga ninuno. </div>
  <div id="chapter7_verse13">
    <b>
      <sup>13 </sup>
    </b>At tiyak na iibigin ka niya at pagpapalain ka niya at pararamihin ka niya at pagpapalain ang bunga ng iyong tiyan at ang bunga ng iyong lupa, ang iyong butil at ang iyong bagong alak at ang iyong langis, ang guya ng iyong mga baka at ang supling ng iyong kawan, sa lupa na isinumpa niya sa iyong mga ninuno na ibibigay sa iyo. </div>
  <div id="chapter7_verse14">
    <b>
      <sup>14 </sup>
    </b>Ikaw ang magiging sukdulang pinagpala sa lahat ng mga bayan. Hindi magkakaroon sa iyo ng lalaki o babae na walang supling, ni sa gitna man ng iyong mga alagang hayop. </div>
  <div id="chapter7_verse15">
    <b>
      <sup>15 </sup>
    </b>At tiyak na aalisin sa iyo ni Jehova ang bawat sakit; at kung tungkol sa lahat ng masasamang karamdaman ng Ehipto na nalaman mo, hindi niya ilalagay sa <div id="page299"></div>iyo ang mga iyon, at ilalagay nga niya ang mga iyon sa lahat ng mga napopoot sa iyo. </div>
  <div id="chapter7_verse16">
    <b>
      <sup>16 </sup>
    </b>At uubusin mo ang lahat ng mga bayan na ibinibigay sa iyo ni Jehova na iyong Diyos. Ang iyong mata ay huwag maaawa sa kanila; at huwag mong paglilingkuran ang kanilang mga diyos, sapagkat iyon ay magiging silo sa iyo.</div>
  <div id="chapter7_verse17">
    <b>
      <sup>17 </sup>
    </b>“Kung sasabihin mo sa iyong puso, ‘Ang mga bansang ito ay lubhang matao para sa akin. Paano ko sila maitataboy?’ </div>
  <div id="chapter7_verse18">
    <b>
      <sup>18 </sup>
    </b>huwag kang matakot sa kanila. Alalahanin mong mabuti kung ano ang ginawa ni Jehova na iyong Diyos kay Paraon at sa buong Ehipto, </div>
  <div id="chapter7_verse19">
    <b>
      <sup>19 </sup>
    </b>ang mga dakilang pagpapatunay na nakita ng iyong mga mata, at ang mga tanda at ang mga himala at ang malakas na kamay at ang unat na bisig na ginamit ni Jehova na iyong Diyos upang ilabas ka. Ganiyan ang gagawin ni Jehova na iyong Diyos sa lahat ng mga bayan na kinatatakutan mo. </div>
  <div id="chapter7_verse20">
    <b>
      <sup>20 </sup>
    </b>At si Jehova na iyong Diyos ay magsusugo rin sa kanila ng panlulumo, hanggang sa malipol yaong mga naiwan at mga nagkukubli mula sa harap mo. </div>
  <div id="chapter7_verse21">
    <b>
      <sup>21 </sup>
    </b>Huwag kang magigitla dahil sa kanila, sapagkat si Jehova na iyong Diyos ay nasa gitna mo, isang dakila at kakila-kilabot na Diyos.</div>
  <div id="chapter7_verse22">
    <b>
      <sup>22 </sup>
    </b>“At tiyak na itataboy ni Jehova na iyong Diyos ang mga bansang ito mula sa harap mo nang unti-unti. Hindi ka pahihintulutang lipulin sila nang madalian, dahil baka dumami ang mababangis na hayop sa parang laban sa iyo. </div>
  <div id="chapter7_verse23">
    <b>
      <sup>23 </sup>
    </b>At pababayaan nga sila sa iyo ni Jehova na iyong Diyos at pagwawatak-watakin niya sila sa isang matinding pagkakawatak-watak, hanggang sa malipol sila. </div>
  <div id="chapter7_verse24">
    <b>
      <sup>24 </sup>
    </b>At tiyak na ibibigay niya ang kanilang mga hari sa iyong kamay, at papawiin mo ang kanilang mga pangalan mula sa silong ng langit. Walang sinuman ang makatatayong matatag laban sa iyo, hanggang sa malipol mo sila. </div>
  <div id="chapter7_verse25">
    <b>
      <sup>25 </sup>
    </b>Ang mga nililok na imahen ng kanilang mga diyos ay susunugin ninyo sa apoy. Huwag mong nanasain ang pilak at ang ginto na nasa mga iyon, ni kukunin mo man iyon para sa iyong sarili, dahil baka masilo ka niyaon; sapagkat iyon ay isang bagay na karima-rimarim kay Jehova na iyong Diyos. </div>
  <div id="chapter7_verse26">
    <b>
      <sup>26 </sup>
    </b>At huwag kang magpapasok ng karima-rimarim na bagay sa iyong bahay at ikaw ay maging isang bagay na nakatalaga sa pagkapuksa na tulad niyaon. Dapat kang lubos na marimarim doon at talagang kasuklaman mo iyon, sapagkat iyon ay isang bagay na nakatalaga sa pagkapuksa.</div>
</div>