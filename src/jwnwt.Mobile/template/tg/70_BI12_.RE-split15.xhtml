<div>
  <p class="w_biblebookname">Apocalipsis</p>
  <p class="sb">
    <a id="chapter15"></a>
    <a id="chapter15_verse1"></a>
    <span class="w_ch">
      <b>15 </b>
    </span>At nakita ko sa langit ang isa pang tanda, dakila at kamangha-mangha, pitong anghel na may pitong salot. Ito na ang mga huli, sapagkat sa pamamagitan nila ay sumasapit na sa katapusan ang galit ng Diyos.</p>
  <p class="sb">
    <a id="chapter15_verse2"></a>
    <b>
      <sup>2 </sup>
    </b>At nakita ko ang tila isang malasalaming dagat na may halong apoy, at yaong mga nagtatagumpay sa mabangis na hayop at sa larawan nito at sa bilang ng pangalan nito na nakatayo sa tabi ng malasalaming dagat, na may mga alpa ng Diyos. <a id="chapter15_verse3"></a><b><sup>3 </sup></b>At inaawit nila ang awit ni Moises na alipin ng Diyos at ang awit ng Kordero, na sinasabi:</p>
  <p class="sb">“Dakila at kamangha-mangha ang iyong mga gawa, Diyos na Jehova, ang Makapangyarihan-sa-lahat. Matuwid at totoo ang iyong mga daan, Haring walang hanggan. <a id="chapter15_verse4"></a><b><sup>4 </sup></b>Sino nga talaga ang hindi matatakot sa iyo, Jehova, at luluwalhati sa iyong pangalan, sapagkat ikaw lamang ang matapat? Sapagkat ang lahat ng mga bansa ay lalapit at sasamba sa harap mo, sapagkat ang iyong mga matuwid na batas ay nahayag na.”</p>
  <p class="sb">
    <a id="chapter15_verse5"></a>
    <b>
      <sup>5 </sup>
    </b>At pagkatapos ng mga bagay na ito ay nakita ko, at ang santuwaryo ng tolda ng patotoo ay nabuksan sa langit, <a id="chapter15_verse6"></a><b><sup>6 </sup></b>at ang pitong anghel na may pitong salot ay lumabas mula sa santuwaryo, nadaramtan ng malinis at maningning na lino at may bigkis na mga ginintuang pamigkis sa kanilang mga dibdib. <a id="chapter15_verse7"></a><b><sup>7 </sup></b>At ang isa sa apat na nilalang na buháy ay nagbigay sa pitong anghel ng pitong ginintuang mangkok na punô ng galit ng Diyos, na nabubuhay magpakailan-kailanman. <a id="chapter15_verse8"></a><b><sup>8 </sup></b>At ang santuwaryo ay napuno ng usok dahil sa kaluwalhatian ng Diyos at dahil sa kaniyang kapangyarihan, at walang sinumang makapasok sa santuwaryo hanggang sa matapos ang pitong salot ng pitong anghel.</p>
</div>