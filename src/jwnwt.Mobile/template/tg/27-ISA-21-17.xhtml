<div><div id="chapter21_verse1"><span class="w_ch"><b>21 </b></span>Ang kapahayagan laban sa ilang ng dagat: Tulad ng mga bagyong hangin sa timog sa paghayo nang pasulong, mula sa ilang ay dumarating ito, mula sa isang kakila-kilabot na lupain. </div><div id="chapter21_verse2"><b><sup>2 </sup></b>May isang malubhang pangitain na sinabi sa akin: Ang taksil makitungo ay nakikitungo nang may kataksilan, at ang mananamsam ay nananamsam. Umahon ka, O Elam! Mangubkob ka, O Media! Ang lahat ng pagbubuntunghininga dahil sa kaniya ay pinatigil ko. </div><div id="chapter21_verse3"><b><sup>3 </sup></b>Iyan ang dahilan kung bakit ang aking mga balakang ay napuspos ng matitinding kirot. Ang mga pangingisay ay nanaig sa akin, tulad ng mga pangingisay ng babaing nanganganak. Ako ay nagulumihanan anupat hindi ako nakaririnig; ako ay naligalig anupat <div id="page1092"></div>hindi ako nakakakita. </div><div id="chapter21_verse4"><b><sup>4 </sup></b>Ang aking puso ay pagala-gala; isang pangangatog ang sumindak sa akin. Ang takipsilim na aking kinagigiliwan ay ginawang panginginig ko.</div><div id="chapter21_verse5"><b><sup>5 </sup></b>Magkaroon ng pag-aayos ng mesa, ng pagsasaayos ng kinalalagyan ng mga upuan, ng kainan, ng inuman! Bumangon kayong mga prinsipe, pahiran ninyo ang kalasag. </div><div id="chapter21_verse6"><b><sup>6 </sup></b>Sapagkat ito ang sinabi ni Jehova sa akin:</div><div id="chapter21_verse7"><b><sup>7 </sup></b>At siya ay nakakita ng isang karong pandigma na may isang pareha ng mga kabayong pandigma, isang karong pandigma na may mga asno, isang karong pandigma na may mga kamelyo. At siya ay matamang nagbigay-pansin, na may buong pagbibigay-pansin. </div><div id="chapter21_verse8"><b><sup>8 </sup></b>At siya ay sumigaw na parang leon: “Sa ibabaw ng bantayan, O Jehova, ay palagi akong nakatayo kung araw, at sa aking pinagbabantayan ay nakatanod ako sa lahat ng gabi. </div><div id="chapter21_verse9"><b><sup>9 </sup></b>At narito ngayon, may dumarating na pandigmang karo ng mga lalaki, na may isang pareha ng mga kabayong pandigma!”</div><div id="chapter21_verse10"><b><sup>10 </sup></b>O aking mga giniik at ang anak ng aking giikan, ang narinig ko kay Jehova ng mga hukbo, na Diyos ng Israel, ay iniulat ko sa inyo.</div><div id="chapter21_verse11"><b><sup>11 </sup></b>Ang kapahayagan laban sa Duma: Sa akin ay may tumatawag mula sa Seir: “Bantay, kumusta ang gabi? Bantay, kumusta ang gabi?” </div><div id="chapter21_verse12"><b><sup>12 </sup></b>Sinabi ng bantay: “Ang umaga ay darating, at gayundin ang gabi. Kung mag-uusisa kayo ay mag-usisa kayo. Pumarito kayong muli!”</div><div id="chapter21_verse13"><b><sup>13 </sup></b>Ang kapahayagan laban sa disyertong kapatagan: Sa kagubatan sa disyertong kapatagan ay magpapalipas kayo ng gabi, O mga pulutong ng mga tao ng Dedan. </div><div id="chapter21_verse14"><b><sup>14 </sup></b>Sa pagsalubong sa nauuhaw ay magdala kayo ng tubig. O kayong mga tumatahan sa lupain ng Tema, ang tumatakas ay salubungin ninyo na may tinapay para sa kaniya. </div><div id="chapter21_verse15"><b><sup>15 </sup></b>Sapagkat dahil sa mga tabak ay tumakas sila, dahil sa hugót na tabak, at dahil sa nakahutok na busog at dahil sa tindi ng digmaan.</div><div id="chapter21_verse16"><b><sup>16 </sup></b>Sapagkat ito ang sinabi ni Jehova sa akin: “Sa loob pa ng isang taon, ayon sa mga taon ng upahang trabahador, ang buong kaluwalhatian ng Kedar ay sasapit na nga sa kawakasan nito. </div><div id="chapter21_verse17"><b><sup>17 </sup></b>At ang mga nalalabi sa bilang ng mga mambubusog, ang makapangyarihang mga lalaki sa mga anak ni Kedar, ay mangangaunti, sapagkat si Jehova mismo, na Diyos ng Israel, ang nagsalita nito.”</div></div>