<div>
  <div id="chapter9_verse1">
    <span class="w_ch">
      <b>9 </b>
    </span>Sa ganang sarili, kung gayon, ang naunang tipan ay nagkaroon ng mga ordinansa ng sagradong paglilingkod at ng makalupang banal na dako nito. </div>
  <div id="chapter9_verse2">
    <b>
      <sup>2 </sup>
    </b>Sapagkat may itinayong unang silid ng tolda na kinaroroonan ng kandelero at gayundin ng mesa at ng pagtatanghal ng mga tinapay; at ito ay tinatawag na “ang Dakong Banal.” </div>
  <div id="chapter9_verse3">
    <b>
      <sup>3 </sup>
    </b>Ngunit sa likuran ng ikalawang kurtina ay ang silid ng tolda na tinatawag na “ang Kabanal-banalan.” </div>
  <div id="chapter9_verse4">
    <b>
      <sup>4 </sup>
    </b>Naroon ang isang ginintuang insensaryo at ang kaban ng tipan na may kalupkop na ginto sa palibot, na kinalalagyan <div id="page1816"></div>ng ginintuang banga na may manna at ng tungkod ni Aaron na nag-usbong at ng mga tapyas ng tipan; </div>
  <div id="chapter9_verse5">
    <b>
      <sup>5 </sup>
    </b>ngunit sa ibabaw nito ay ang maluwalhating mga kerubin na lumililim sa panakip na pampalubag-loob. Ngunit hindi ngayon ang panahon upang magsalita nang detalyado may kinalaman sa mga bagay na ito.</div>
  <div id="chapter9_verse6">
    <b>
      <sup>6 </sup>
    </b>Pagkatapos na maitayo ang mga bagay na ito sa ganitong paraan, ang mga saserdote ay pumapasok sa unang silid ng tolda sa lahat ng panahon upang isagawa ang mga sagradong paglilingkod; </div>
  <div id="chapter9_verse7">
    <b>
      <sup>7 </sup>
    </b>ngunit sa ikalawang silid ay tanging ang mataas na saserdote ang pumapasok nang minsan sa isang taon, na hindi walang dalang dugo, na kaniyang inihahandog para sa kaniyang sarili at para sa mga kasalanang di-namamalayan ng bayan. </div>
  <div id="chapter9_verse8">
    <b>
      <sup>8 </sup>
    </b>Sa gayon ay nililinaw ng banal na espiritu na ang daang papasók sa dakong banal ay hindi pa naihahayag habang nakatayo pa ang unang tolda. </div>
  <div id="chapter9_verse9">
    <b>
      <sup>9 </sup>
    </b>Ang tolda ngang ito ay isang ilustrasyon para sa takdang panahon na narito na ngayon, at kaayon nito ay inihahandog kapuwa ang mga kaloob at mga hain. Gayunman, hindi kayang pasakdalin ng mga ito ang taong gumagawa ng sagradong paglilingkod may kinalaman sa kaniyang budhi, </div>
  <div id="chapter9_verse10">
    <b>
      <sup>10 </sup>
    </b>kundi may kaugnayan lamang sa mga pagkain at sa mga inumin at sa iba’t ibang bautismo. Ang mga ito ay mga kahilingan ng batas may kinalaman sa laman at ipinataw hanggang sa takdang panahon upang ituwid ang mga bagay-bagay.</div>
  <div id="chapter9_verse11">
    <b>
      <sup>11 </sup>
    </b>Gayunman, nang si Kristo ay dumating bilang isang mataas na saserdote ng mabubuting bagay na naganap na, sa pamamagitan ng mas dakila at lalong sakdal na tolda na hindi ginawa ng mga kamay, samakatuwid nga, hindi sa paglalang na ito, </div>
  <div id="chapter9_verse12">
    <b>
      <sup>12 </sup>
    </b>siya ay pumasok, hindi, hindi taglay ang dugo ng mga kambing at ng mga guyang toro, kundi taglay ang sarili niyang dugo, nang minsanan sa dakong banal at nagtamo ng walang-hanggang katubusan para sa atin. </div>
  <div id="chapter9_verse13">
    <b>
      <sup>13 </sup>
    </b>Sapagkat kung ang dugo ng mga kambing at ng mga toro at ang abo ng dumalagang baka na iwinisik doon sa mga nadungisan ay nakapagpapabanal hanggang sa ikalilinis ng laman, </div>
  <div id="chapter9_verse14">
    <b>
      <sup>14 </sup>
    </b>gaano pa ngang higit na ang dugo ng Kristo, na sa pamamagitan ng walang-hanggang espiritu ay naghandog ng kaniyang sarili nang walang dungis sa Diyos, ay makapaglilinis ng ating mga budhi mula sa patay na mga gawa upang makapag-ukol tayo ng sagradong paglilingkod sa Diyos na buháy?</div>
  <div id="chapter9_verse15">
    <b>
      <sup>15 </sup>
    </b>Kaya iyan ang dahilan kung bakit siya ay isang tagapamagitan ng isang bagong tipan, upang sa gayon, dahil isang kamatayan ang naganap upang palayain sila sa pamamagitan ng pantubos mula sa mga pagsalansang sa ilalim ng naunang tipan, yaong mga tinawag ay tumanggap ng pangako ng walang-hanggang mana. </div>
  <div id="chapter9_verse16">
    <b>
      <sup>16 </sup>
    </b>Sapagkat kung saan may tipan, ang kamatayan ng taong nagpangyari ng tipan ay kailangang ilaan. </div>
  <div id="chapter9_verse17">
    <b>
      <sup>17 </sup>
    </b>Sapagkat ang isang tipan ay may bisa dahil sa patay na mga handog, yamang ito ay walang bisa samantalang buháy pa ang taong nagpangyari ng tipan. </div>
  <div id="chapter9_verse18">
    <b>
      <sup>18 </sup>
    </b>Dahil dito ang naunang tipan ay hindi rin naman pinasinayaan nang walang dugo. </div>
  <div id="chapter9_verse19">
    <b>
      <sup>19 </sup>
    </b>Sapagkat nang masabi <div id="page1817"></div>na ni Moises sa buong bayan ang bawat utos ayon sa Kautusan, kinuha niya ang dugo ng mga guyang toro at ng mga kambing kasama ang tubig at iskarlatang balahibo ng tupa at isopo at winisikan ang mismong aklat at ang buong bayan, </div>
  <div id="chapter9_verse20">
    <b>
      <sup>20 </sup>
    </b>na sinasabi: “Ito ang dugo ng tipan na ibinigay ng Diyos bilang utos sa inyo.” </div>
  <div id="chapter9_verse21">
    <b>
      <sup>21 </sup>
    </b>At winisikan niya ng dugo ang tolda at gayundin ang lahat ng mga sisidlan para sa pangmadlang paglilingkod. </div>
  <div id="chapter9_verse22">
    <b>
      <sup>22 </sup>
    </b>Oo, halos lahat ng bagay ay nililinis ng dugo ayon sa Kautusan, at malibang magbuhos ng dugo ay walang kapatawarang magaganap.</div>
  <div id="chapter9_verse23">
    <b>
      <sup>23 </sup>
    </b>Samakatuwid ay kinakailangan na ang makasagisag na mga paglalarawan ng mga bagay sa langit ay linisin sa ganitong mga paraan, ngunit ang makalangit na mga bagay mismo ay sa pamamagitan ng mga hain na mas mabuti kaysa sa gayong mga hain. </div>
  <div id="chapter9_verse24">
    <b>
      <sup>24 </sup>
    </b>Sapagkat si Kristo ay pumasok, hindi sa isang dakong banal na ginawa ng mga kamay, na isang kopya ng katunayan, kundi sa langit mismo, upang ngayon ay humarap sa mismong persona ng Diyos para sa atin. </div>
  <div id="chapter9_verse25">
    <b>
      <sup>25 </sup>
    </b>Ni hindi rin naman upang ihandog niya nang madalas ang kaniyang sarili, gaya nga ng mataas na saserdote na pumapasok sa dakong banal taun-taon na may dugong hindi sa kaniya. </div>
  <div id="chapter9_verse26">
    <b>
      <sup>26 </sup>
    </b>Kung hindi gayon, kailangan niyang magdusa nang madalas mula sa pagkakatatag ng sanlibutan. Ngunit ngayon ay inihayag niya ang kaniyang sarili nang minsanan sa katapusan ng mga sistema ng mga bagay upang alisin ang kasalanan sa pamamagitan ng paghahain ng kaniyang sarili. </div>
  <div id="chapter9_verse27">
    <b>
      <sup>27 </sup>
    </b>At kung paanong nakalaan sa mga tao na mamatay nang minsanan, ngunit pagkatapos nito ay paghuhukom, </div>
  <div id="chapter9_verse28">
    <b>
      <sup>28 </sup>
    </b>kaya gayundin inihandog ang Kristo nang minsanan upang dalhin ang mga kasalanan ng marami; at sa ikalawang pagkakataon na siya ay magpapakita, ito ay hiwalay sa kasalanan at doon sa mga marubdob na naghahanap sa kaniya para sa kanilang kaligtasan.</div>
</div>