<div>
  <div id="chapter19_verse1">
    <span class="w_ch">
      <b>19 </b>
    </span>Ang dukha na lumalakad sa kaniyang katapatan ay mas mabuti pa kaysa sa isa na may likong mga labi, at sa isang hangal.</div>
  <div id="chapter19_verse2">
    <b>
      <sup>2 </sup>
    </b>Gayundin, ang kawalang-alam ng kaluluwa ay hindi mabuti, at siyang nagmamadali ang mga paa ay nagkakasala.</div>
  <div id="chapter19_verse3">
    <b>
      <sup>3 </sup>
    </b>Ang kamangmangan ng makalupang tao ang pumipilipit sa kaniyang lakad, kung kaya ang kaniyang puso ay nagngangalit laban kay Jehova mismo.</div>
  <div id="chapter19_verse4">
    <b>
      <sup>4 </sup>
    </b>Ang yaman ang siyang nagdaragdag ng maraming kasamahan, ngunit ang maralita ay nahihiwalay sa kaniyang kasamahan.</div>
  <div id="chapter19_verse5">
    <b>
      <sup>5 </sup>
    </b>Ang bulaang saksi ay hindi magiging ligtas sa kaparusahan, at siyang nagbubunsod ng mga kasinungalingan ay hindi makatatakas.</div>
  <div id="chapter19_verse6">
    <b>
      <sup>6 </sup>
    </b>Marami ang nagpapalambot ng mukha ng taong mahal, at ang lahat ay kasamahan ng taong nagbibigay ng mga kaloob.</div>
  <div id="chapter19_verse7">
    <b>
      <sup>7 </sup>
    </b>Ang lahat ng mga kapatid ng dukha ay napopoot sa kaniya. Lalo pa nga siyang lalayuan ng kaniyang matatalik na kaibigan! Hinahabol niya sila na may mga bagay na sasabihin; wala na sila.</div>
  <div id="chapter19_verse8">
    <b>
      <sup>8 </sup>
    </b>Siyang nagtatamo ng puso ay umiibig sa kaniyang sariling kaluluwa. Siyang nag-iingat ng kaunawaan ay makasusumpong ng mabuti.</div>
  <div id="chapter19_verse9">
    <b>
      <sup>9 </sup>
    </b>Ang bulaang saksi ay hindi magiging ligtas sa kaparusahan, at siyang nagbubunsod ng mga kasinungalingan ay malilipol.</div>
  <div id="chapter19_verse10">
    <b>
      <sup>10 </sup>
    </b>Ang karangyaan ay hindi nararapat sa sinumang hangal. Gaano pa kaya kung isang lingkod ang mamahala sa mga prinsipe!</div>
  <div id="chapter19_verse11">
    <b>
      <sup>11 </sup>
    </b>Ang kaunawaan ng tao ay tunay na nagpapabagal ng kaniyang galit, at kagandahan sa ganang kaniya na palampasin ang pagsalansang.</div>
  <div id="chapter19_verse12">
    <b>
      <sup>12 </sup>
    </b>Ang pagngangalit ng hari ay isang ungol na tulad ng sa may-kil√≠ng na batang leon, ngunit ang kaniyang kabutihang-loob ay tulad ng hamog sa pananim.</div>
  <div id="chapter19_verse13">
    <b>
      <sup>13 </sup>
    </b>Ang anak na hangal ay nagdudulot ng mga kapighatian sa kaniyang ama, at ang mga pakikipagtalo ng asawang babae ay gaya ng tumutulong bubong na nagtataboy sa isa.</div>
  <div id="chapter19_verse14">
    <b>
      <sup>14 </sup>
    </b>Ang mana mula sa mga ama ay bahay at yaman, ngunit ang pantas na asawang babae ay nagmumula kay Jehova.</div>
  <div id="chapter19_verse15">
    <b>
      <sup>15 </sup>
    </b>Ang katamaran ay nagpapasapit ng mahimbing na tulog, at ang makupad na kaluluwa ay magugutom.</div>
  <div id="chapter19_verse16">
    <b>
      <sup>16 </sup>
    </b>Siyang tumutupad ng utos ay nag-iingat ng kaniyang kaluluwa; siyang humahamak sa kaniyang mga lakad ay papatayin.</div>
  <div id="chapter19_verse17">
    <b>
      <sup>17 </sup>
    </b>Siyang nagpapakita ng lingap sa maralita ay nagpapautang kay Jehova, at ang kaniyang pakikitungo ay babayaran Niya sa kaniya.</div>
  <div id="chapter19_verse18">
    <b>
      <sup>18 </sup>
    </b>Parusahan mo ang iyong anak habang may pag-asa pa; at sa pagpatay sa kaniya ay huwag mong itaas ang pagnanasa ng iyong kaluluwa.</div>
  <div id="chapter19_verse19">
    <b>
      <sup>19 </sup>
    </b>Siyang may matinding pagngangalit ay mapapatawan ng multa; sapagkat kung ililigtas mo siya, patuloy mo ring gagawin iyon nang paulit-ulit.</div>
  <div id="chapter19_verse20">
    <b>
      <sup>20 </sup>
    </b>Makinig ka sa payo at tumanggap ka ng disiplina, upang maging marunong ka sa iyong kinabukasan.</div>
  <div id="chapter19_verse21">
    <b>
      <sup>21 </sup>
    </b>Marami ang mga plano sa puso ng tao, ngunit ang layon ni Jehova ang siyang tatayo.</div>
  <div id="chapter19_verse22">
    <b>
      <sup>22 </sup>
    </b>Ang kanais-nais na bagay sa makalupang tao ay ang kaniyang maibiging-kabaitan; at ang dukha ay mas mabuti pa kaysa sa taong nagsisinungaling.</div>
  <div id="chapter19_verse23">
    <b>
      <sup>23 </sup>
    </b>Ang pagkatakot kay Jehova ay umaakay patungo sa buhay, at ang isa ay magpapalipas ng gabi na nasisiyahan; hindi siya dadalawin ng kasamaan.</div>
  <div id="chapter19_verse24">
    <b>
      <sup>24 </sup>
    </b>Itinatago ng tamad ang kaniyang kamay sa mangkok na pampiging; ni hindi niya ito maibalik sa sarili niyang bibig.</div>
  <div id="chapter19_verse25">
    <b>
      <sup>25 </sup>
    </b>Ang manunuya ay saktan mo, upang ang walang-karanasan ay tumalino; at dapat na sawayin ang may-unawa, upang makilala niya ang kaalaman.</div>
  <div id="chapter19_verse26">
    <b>
      <sup>26 </sup>
    </b>Siyang nagmamalupit sa ama at nagtataboy sa ina ay isang anak na gumagawi nang kahiya-hiya at kadusta-dusta.</div>
  <div id="chapter19_verse27">
    <b>
      <sup>27 </sup>
    </b>Huminto ka, anak ko, sa pakikinig sa disiplina at mangangahulugan ito ng paglihis mula sa mga pananalita ng kaalaman.</div>
  <div id="chapter19_verse28">
    <b>
      <sup>28 </sup>
    </b>Ang saksing walang-kabuluhan ay umaalipusta sa katarungan, at ang bibig ng mga taong balakyot ay lumalamon ng bagay na nakasasakit.</div>
  <div id="chapter19_verse29">
    <b>
      <sup>29 </sup>
    </b>Ang mga kahatulan ay matibay na itinatatag para sa mga manunuya, at ang mga hampas para sa likod ng mga hangal.</div>
</div>