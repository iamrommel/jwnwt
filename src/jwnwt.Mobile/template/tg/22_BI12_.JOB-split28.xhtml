<div>
  <p class="w_biblebookname">Job</p>
  <p class="sl">
    <a id="chapter28"></a>
    <a id="chapter28_verse1"></a>
    <span class="w_ch">
      <b>28 </b>
    </span>“Tunay nga, ang pilak ay may dakong mapagkukunan nito</p>
  <p class="sz">At may dako ang ginto na kanilang dinadalisay;</p>
  <p class="sl">
    <a id="chapter28_verse2"></a>
    <b>
      <sup>2 </sup>
    </b>Ang bakal ay kinukuha mula sa mismong alabok</p>
  <p class="sz">At mula sa bato ay ibinubuhos ang tanso.</p>
  <p class="sl">
    <a id="chapter28_verse3"></a>
    <b>
      <sup>3 </sup>
    </b>Tinakdaan niya ng wakas ang kadiliman;</p>
  <p class="sz">At sa bawat hangganan ay naghahanap siya</p>
  <p class="sz">Ng bato sa karimlan at matinding anino.</p>
  <p class="sl">
    <a id="chapter28_verse4"></a>
    <b>
      <sup>4 </sup>
    </b>Humukay siya ng madaraanan na malayo sa tinitirahan ng mga tao bilang mga dayuhan,</p>
  <p class="sz">Mga dakong nalimutan na malayo sa paa;</p>
  <p class="sz">Ang ilan sa mga taong mortal ay umuuguy-ugoy sa pagbaba, sila ay bumibitin-bitin.</p>
  <p class="sl">
    <a id="chapter28_verse5"></a>
    <b>
      <sup>5 </sup>
    </b>Kung tungkol sa lupa, mula rito ay nanggagaling ang pagkain;</p>
  <p class="sz">Ngunit sa ilalim nito, ito ay hinalukay na waring sa pamamagitan ng apoy.</p>
  <p class="sl">
    <a id="chapter28_verse6"></a>
    <b>
      <sup>6 </sup>
    </b>Ang mga bato nito ang kinaroroonan ng safiro,</p>
  <p class="sz">At ito ay may alabok na ginto.</p>
  <p class="sl">
    <a id="chapter28_verse7"></a>
    <b>
      <sup>7 </sup>
    </b>Isang landas—wala pang ibong maninila ang nakaaalam nito,</p>
  <p class="sz">Ni nakita man ito ng mata ng lawing itim.</p>
  <p class="sl">
    <a id="chapter28_verse8"></a>
    <b>
      <sup>8 </sup>
    </b>Hindi pa ito napipikpik sa pagyapak ng mariringal at maiilap na hayop;</p>
  <p class="sz">Ang batang leon ay hindi pa nakapaglakad-lakad dito.</p>
  <p class="sl">
    <a id="chapter28_verse9"></a>
    <b>
      <sup>9 </sup>
    </b>Sa batong pingkian ay iniunat niya ang kaniyang kamay;</p>
  <p class="sz">Giniba niya ang mga bundok mula sa kanilang pinakaugat;</p>
  <p class="sl">
    <a id="chapter28_verse10"></a>
    <b>
      <sup>10 </sup>
    </b>Sa mga bato ay gumawa siya ng daluyan ng mga lagusang punô ng tubig,</p>
  <p class="sz">At ang lahat ng mahahalagang bagay ay nakita ng kaniyang mata.</p>
  <p class="sl">
    <a id="chapter28_verse11"></a>
    <b>
      <sup>11 </sup>
    </b>Ang mga dakong pinagmumulan ng daloy ng mga ilog ay hinarangan niya,</p>
  <p class="sz">At ang nakakubling bagay ay inilalabas niya sa liwanag.</p>
  <p class="sl">
    <a id="chapter28_verse12"></a>
    <b>
      <sup>12 </sup>
    </b>Ngunit ang karunungan—saan ito masusumpungan,</p>
  <p class="sz">At nasaan nga ang kinaroroonan ng pagkaunawa?</p>
  <p class="sl">
    <a id="chapter28_verse13"></a>
    <b>
      <sup>13 </sup>
    </b>Hindi alam ng taong mortal ang kahalagahan nito,</p>
  <p class="sz">At hindi ito nasusumpungan sa lupain ng mga buháy.</p>
  <p class="sl">
    <a id="chapter28_verse14"></a>
    <b>
      <sup>14 </sup>
    </b>Ang matubig na kalaliman ay nagsasabi,</p>
  <p class="sz">‘Iyon ay wala sa akin!’</p>
  <p class="sz">Ang dagat din ay nagsasabi, ‘Wala rito sa akin!’</p>
  <p class="sl">
    <a id="chapter28_verse15"></a>
    <b>
      <sup>15 </sup>
    </b>Ang dalisay na ginto ay hindi maibibigay bilang kapalit nito,</p>
  <p class="sz">At ang pilak ay hindi maititimbang bilang siyang halaga nito.</p>
  <p class="sl">
    <a id="chapter28_verse16"></a>
    <b>
      <sup>16 </sup>
    </b>Hindi ito mababayaran ng ginto ng Opir,</p>
  <p class="sz">Ng pambihirang batong onix at ng safiro.</p>
  <p class="sl">
    <a id="chapter28_verse17"></a>
    <b>
      <sup>17 </sup>
    </b>Ang ginto at ang salamin ay hindi maihahambing dito,<a id="page831"></a></p>
  <p class="sz">Ni ang anumang sisidlang dalisay na ginto ay maipapalit dito.</p>
  <p class="sl">
    <a id="chapter28_verse18"></a>
    <b>
      <sup>18 </sup>
    </b>Ang korales at ang batong kristal ay hindi mababanggit,</p>
  <p class="sz">Ngunit ang isang supot ng karunungan ay nagkakahalaga ng higit kaysa sa isa na punô ng mga perlas.</p>
  <p class="sl">
    <a id="chapter28_verse19"></a>
    <b>
      <sup>19 </sup>
    </b>Ang topacio ng Cus ay hindi maihahambing dito;</p>
  <p class="sz">Hindi ito mababayaran kahit ng gintong dinalisay.</p>
  <p class="sl">
    <a id="chapter28_verse20"></a>
    <b>
      <sup>20 </sup>
    </b>Ngunit ang karunungan—saan ito nanggagaling,</p>
  <p class="sz">At nasaan nga ang kinaroroonan ng pagkaunawa?</p>
  <p class="sl">
    <a id="chapter28_verse21"></a>
    <b>
      <sup>21 </sup>
    </b>Ito ay lingid maging sa mga mata ng lahat ng may buhay,</p>
  <p class="sz">At sa mga lumilipad na nilalang sa langit ay ikinubli ito.</p>
  <p class="sl">
    <a id="chapter28_verse22"></a>
    <b>
      <sup>22 </sup>
    </b>Ang pagkapuksa at ang kamatayan ay nagsasabi,</p>
  <p class="sz">‘Narinig namin ng aming pandinig ang ulat tungkol doon.’</p>
  <p class="sl">
    <a id="chapter28_verse23"></a>
    <b>
      <sup>23 </sup>
    </b>Ang Diyos ang Isa na nakauunawa ng daan nito,</p>
  <p class="sz">At siya ang nakaaalam ng dako nito,</p>
  <p class="sl">
    <a id="chapter28_verse24"></a>
    <b>
      <sup>24 </sup>
    </b>Sapagkat siya ay tumitingin sa mga pinakadulo ng lupa;</p>
  <p class="sz">Ang silong ng buong langit ay nakikita niya,</p>
  <p class="sl">
    <a id="chapter28_verse25"></a>
    <b>
      <sup>25 </sup>
    </b>Upang bigyan ng timbang ang hangin,</p>
  <p class="sz">Habang tinatakal niya ang tubig sa pamamagitan ng panukat;</p>
  <p class="sl">
    <a id="chapter28_verse26"></a>
    <b>
      <sup>26 </sup>
    </b>Nang gumawa siya ng tuntunin para sa ulan,</p>
  <p class="sz">At ng daan para sa makulog na kaulapang-bagyo,</p>
  <p class="sl">
    <a id="chapter28_verse27"></a>
    <b>
      <sup>27 </sup>
    </b>Noon ay nakita niya ang karunungan at inihayag ito;</p>
  <p class="sz">Inihanda niya ito at siniyasat din.</p>
  <p class="sl">
    <a id="chapter28_verse28"></a>
    <b>
      <sup>28 </sup>
    </b>At sinabi niya sa tao,</p>
  <p class="sz">‘Narito! Ang pagkatakot kay Jehova—iyon ang karunungan,</p>
  <p class="sz">At ang paglayo sa kasamaan ay pagkaunawa.’ ”</p>
</div>