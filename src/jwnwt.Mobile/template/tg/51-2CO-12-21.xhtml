<div><div id="chapter12_verse1"><span class="w_ch"><b>12 </b></span>Kailangang maghambog ako. Hindi ito kapaki-pakinabang; ngunit dadako ako sa mga kahima-himalang pangitain at mga pagsisiwalat ng Panginoon. </div><div id="chapter12_verse2"><b><sup>2 </sup></b>May kilala akong isang tao na kaisa ni Kristo, labing-apat na taon na ang nakararaan—kung sa katawan man ay hindi ko alam, o kung sa labas ng katawan ay hindi ko alam; alam ng Diyos—na inagaw nang gayon tungo sa ikatlong langit. </div><div id="chapter12_verse3"><b><sup>3 </sup></b>Oo, may kilala akong gayong tao—kung sa katawan man o hiwalay sa katawan, hindi ko alam, alam ng Diyos— </div><div id="chapter12_verse4"><b><sup>4 </sup></b>na inagaw siya patungo sa paraiso at nakarinig ng di-mabigkas na mga salita na hindi matuwid na salitain ng tao. </div><div id="chapter12_verse5"><b><sup>5 </sup></b>Tungkol sa gayong tao ay maghahambog ako, ngunit hindi ako maghahambog tungkol sa aking sarili, maliban kung may kinalaman sa aking mga kahinaan. </div><div id="chapter12_verse6"><b><sup>6 </sup></b>Sapagkat kung sakali mang nais kong maghambog, hindi ako magiging di-makatuwiran, sapagkat sasabihin ko ang katotohanan. Ngunit nagpipigil ako, upang walang sinumang pumuri sa akin nang higit kaysa sa nakikita niya sa akin o naririnig niya sa akin, </div><div id="chapter12_verse7"><b><sup>7 </sup></b>dahilan lamang sa kalabisan ng mga pagsisiwalat.</div><div id="chapter12_verse8"><b><sup>8 </sup></b>Dahil dito ay tatlong ulit akong namanhik sa Panginoon na maalis ito sa akin; </div><div id="chapter12_verse9"><b><sup>9 </sup></b>gayunma’y sinabi nga niya sa akin: “Ang aking di-sana-nararapat na kabaitan ay sapat na para sa iyo; sapagkat ang aking kapangyarihan ay pinasasakdal sa kahinaan.” Kaya buong lugod pa nga akong maghahambog may kinalaman sa aking mga kahinaan, upang ang kapangyarihan ng Kristo ay manatiling tulad ng isang tolda sa ibabaw ko. </div><div id="chapter12_verse10"><b><sup>10 </sup></b>Kaya nalulugod ako sa mga kahinaan, sa mga insulto, sa mga pangangailangan, sa mga pag-uusig at mga kahirapan, para kay Kristo. Sapagkat kung kailan ako mahina, saka naman ako malakas.</div><div id="chapter12_verse11"><b><sup>11 </sup></b>Ako ay naging di-makatuwiran. Pinilit ninyo ako, sapagkat dapat sana ay inirekomenda ninyo ako. Sapagkat hindi ako naging nakabababa sa inyong ubod-galing na mga apostol sa isa mang bagay, bagaman ako ay walang kabuluhan. </div><div id="chapter12_verse12"><b><sup>12 </sup></b>Sa katunayan, ang mga tanda ng isang apostol ay pinangyari sa gitna ninyo nang may buong pagbabata, at sa pamamagitan ng mga tanda at mga palatandaan at makapangyarihang mga gawa. </div><div id="chapter12_verse13"><b><sup>13 </sup></b>Sapagkat sa anong bagay ba kayo naging nakabababa kaysa sa iba pang mga <div id="page1754"></div>kongregasyon, maliban sa ako mismo ay hindi naging pabigat sa inyo? May-kabaitan ninyong ipagpatawad sa akin ang kamaliang ito.</div><div id="chapter12_verse14"><b><sup>14 </sup></b>Narito! Ito ang ikatlong pagkakataon na handa na akong pumariyan sa inyo, gayunma’y hindi ako magiging pabigat. Sapagkat ninanasa ko, hindi ang inyong mga ari-arian, kundi kayo; sapagkat hindi dapat mag-impok ang mga anak para sa kanilang mga magulang, kundi ang mga magulang para sa kanilang mga anak. </div><div id="chapter12_verse15"><b><sup>15 </sup></b>Sa ganang akin ay buong lugod akong gugugol at lubusang magpapagugol para sa inyong mga kaluluwa. Kung iniibig ko kayo nang lalong higit pa, dapat ba akong ibigin nang mas kaunti? </div><div id="chapter12_verse16"><b><sup>16 </sup></b>Ngunit magkagayon man, hindi ko kayo pinabigatan. Gayunpaman, sinasabi ninyo, ako ay “tuso” at hinuli ko kayo “sa pamamagitan ng pandaraya.” </div><div id="chapter12_verse17"><b><sup>17 </sup></b>Kung tungkol sa sinuman sa mga isinugo ko sa inyo, hindi ako nagsamantala sa inyo sa pamamagitan niya, hindi ba? </div><div id="chapter12_verse18"><b><sup>18 </sup></b>Hinimok ko si Tito at isinugo ko ang kapatid na kasama niya. Hindi nagsamantala sa inyo si Tito sa paanuman, hindi ba? Lumakad kami sa gayunding espiritu, hindi ba? Sa gayunding mga yapak, hindi ba?</div><div id="chapter12_verse19"><b><sup>19 </sup></b>Iniisip ba ninyo sa buong panahong ito na ginagawa namin ang aming pagtatanggol sa harap ninyo? Sa harap nga ng Diyos kami nagsasalita may kaugnayan kay Kristo. Ngunit, mga minamahal, ang lahat ng bagay ay ukol sa inyong ikatitibay. </div><div id="chapter12_verse20"><b><sup>20 </sup></b>Sapagkat natatakot ako na sa paanuman, kapag dumating ako, ay masumpungan ko kayong hindi gaya ng nais ko at sa inyo ay hindi ako maging gaya ng nais ninyo, kundi, sa halip, sa paanuman ay may hidwaan, paninibugho, mga pagkakagalit, mga pagtatalo, mga paninira nang talikuran, mga pagbubulungan, mga pagmamalaki, mga kaguluhan. </div><div id="chapter12_verse21"><b><sup>21 </sup></b>Marahil, kapag pumariyan akong muli, ay ibababa ako ng aking Diyos sa gitna ninyo, at maipagdadalamhati ko ang marami sa mga nagkasala noong una ngunit hindi nagsisi sa kanilang karumihan at pakikiapid at mahalay na paggawi na kanilang isinagawa.</div></div>