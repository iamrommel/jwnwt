<div><div id="chapter3_verse1"><span class="w_ch"><b>3 </b></span>Sa katapus-tapusan, mga kapatid ko, patuloy kayong magsaya sa Panginoon. Ang pagsulat ng gayunding mga bagay sa inyo ay hindi kaabalahan para sa akin, kundi ito ay bilang pag-iingat sa inyo.</div><div id="chapter3_verse2"><b><sup>2 </sup></b>Mag-ingat kayo sa mga aso, mag-ingat kayo sa mga manggagawa ng pinsala, mag-ingat kayo sa mga pumuputol ng laman. </div><div id="chapter3_verse3"><b><sup>3 </sup></b>Sapagkat tayo <div id="page1775"></div>ang mga may tunay na pagtutuli, na nag-uukol ng sagradong paglilingkod sa pamamagitan ng espiritu ng Diyos at ipinaghahambog natin si Kristo Jesus at ang ating pagtitiwala ay hindi sa laman, </div><div id="chapter3_verse4"><b><sup>4 </sup></b>bagaman ako, kung may sinuman, ay may mga saligan nga upang magtiwala rin sa laman.</div><div id="chapter3_verse5"><b><sup>5 </sup></b>tinuli nang ikawalong araw, mula sa angkan ng pamilya ni Israel, sa tribo ni Benjamin, isang Hebreo na ipinanganak mula sa mga Hebreo; kung may kinalaman sa kautusan, isang Pariseo; </div><div id="chapter3_verse6"><b><sup>6 </sup></b>kung may kinalaman sa sigasig, pinag-usig ang kongregasyon; kung may kinalaman sa katuwiran na sa pamamagitan ng kautusan, isa na napatunayang walang kapintasan. </div><div id="chapter3_verse7"><b><sup>7 </sup></b>Gayunmaâ€™y anumang bagay na mga pakinabang para sa akin, ang mga ito ay itinuring kong kawalan dahil sa Kristo. </div><div id="chapter3_verse8"><b><sup>8 </sup></b>Aba, kung tungkol diyan, tunay ngang ang lahat ng bagay ay itinuturing ko rin na kawalan dahil sa nakahihigit na halaga ng kaalaman tungkol kay Kristo Jesus na aking Panginoon. Dahil sa kaniya ay tinanggap ko ang kawalan ng lahat ng bagay at itinuturing kong mga basura ang mga iyon, upang matamo ko si Kristo </div><div id="chapter3_verse9"><b><sup>9 </sup></b>at masumpungang kaisa niya, na taglay, hindi ang sarili kong katuwiran, na resulta ng kautusan, kundi yaong sa pamamagitan ng pananampalataya kay Kristo, ang katuwiran na nanggagaling sa Diyos salig sa pananampalataya, </div><div id="chapter3_verse10"><b><sup>10 </sup></b>upang makilala siya at ang kapangyarihan ng kaniyang pagkabuhay-muli at ang pakikibahagi sa kaniyang mga pagdurusa, na ipinasasakop ang aking sarili sa isang kamatayan na tulad ng sa kaniya, </div><div id="chapter3_verse11"><b><sup>11 </sup></b>upang tingnan kung sa anumang paraan ay makakamtan ko ang mas maagang pagkabuhay-muli mula sa mga patay.</div><div id="chapter3_verse12"><b><sup>12 </sup></b>Hindi sa tinanggap ko na ito o napasakdal na ako, kundi ako ay nagsusumikap upang tingnan kung mahahawakan ko rin yaong ipinanghawak din sa akin ni Kristo Jesus. </div><div id="chapter3_verse13"><b><sup>13 </sup></b>Mga kapatid, hindi ko pa itinuturing ang aking sarili na nakahawak na roon; ngunit may isang bagay tungkol dito: Nililimot ang mga bagay na nasa likuran at inaabot ang mga bagay na nasa unahan, </div><div id="chapter3_verse14"><b><sup>14 </sup></b>ako ay nagsusumikap patungo sa tunguhin ukol sa gantimpala ng paitaas na pagtawag ng Diyos sa pamamagitan ni Kristo Jesus. </div><div id="chapter3_verse15"><b><sup>15 </sup></b>Kung gayon, tayong lahat na mga may-gulang, magkaroon tayo ng ganitong pangkaisipang saloobin; at kung kayo ay may kaisipang nakahilig nang di-gayon sa anumang paraan, isisiwalat sa inyo ng Diyos ang nabanggit na saloobin. </div><div id="chapter3_verse16"><b><sup>16 </sup></b>Gayunpaman, sa anumang antas tayo nakagawa na ng pagsulong, patuloy tayong lumakad nang maayos sa rutina ring ito.</div><div id="chapter3_verse17"><b><sup>17 </sup></b>Magkaisa kayong maging mga tagatulad ko, mga kapatid, at ituon ang inyong mata doon sa mga lumalakad sa paraang kaayon ng halimbawang nakita ninyo sa amin. </div><div id="chapter3_verse18"><b><sup>18 </sup></b>Sapagkat marami, madalas ko silang binabanggit noon ngunit ngayon ay binabanggit ko rin sila na may pagtangis, ang lumalakad bilang mga kaaway ng pahirapang tulos ng Kristo, </div><div id="chapter3_verse19"><b><sup>19 </sup></b>at ang katapusan nila ay <div id="page1776"></div>pagkapuksa, at ang diyos nila ay ang kanilang tiyan, at ang kaluwalhatian nila ay nasa kanilang kahihiyan, at ang mga kaisipan nila ay nasa mga bagay na nasa lupa. </div><div id="chapter3_verse20"><b><sup>20 </sup></b>Kung para sa atin, ang ating pagkamamamayan ay nasa langit, na mula sa dako ring iyon ay hinihintay natin nang may pananabik ang isang tagapagligtas, ang Panginoong Jesu-Kristo, </div><div id="chapter3_verse21"><b><sup>21 </sup></b>na siyang magbabagong-anyo sa ating abang katawan upang maiayon sa kaniyang maluwalhating katawan ayon sa pagkilos ng kapangyarihang taglay niya, upang ipasakop nga sa kaniyang sarili ang lahat ng bagay.</div></div>