<div><div id="chapter5_verse1"><span class="w_ch"><b>5 </b></span>Nang makita niya ang mga pulutong ay umahon siya sa bundok; at pagkaupo niya ay lumapit sa kaniya ang kaniyang mga alagad; </div><div id="chapter5_verse2"><b><sup>2 </sup></b>at ibinuka niya ang kaniyang bibig at nagsimulang magturo sa kanila, na nagsasabi:</div><div id="chapter5_verse3"><b><sup>3 </sup></b>“Maligaya yaong mga palaisip sa kanilang espirituwal na pangangailangan, yamang ang kaharian ng langit ay sa kanila.</div><div id="chapter5_verse4"><b><sup>4 </sup></b>“Maligaya yaong mga nagdadalamhati, yamang sila ay aaliwin.</div><div id="chapter5_verse5"><b><sup>5 </sup></b>“Maligaya ang mga mahinahong-loob, yamang mamanahin nila ang lupa.</div><div id="chapter5_verse6"><b><sup>6 </sup></b>“Maligaya yaong mga nagugutom at nauuhaw sa katuwiran, yamang sila ay bubusugin.</div><div id="chapter5_verse7"><b><sup>7 </sup></b>“Maligaya ang mga maawain, yamang sila ay pagpapakitaan ng awa.</div><div id="chapter5_verse8"><b><sup>8 </sup></b>“Maligaya ang mga dalisay ang puso, yamang makikita nila ang Diyos.</div><div id="chapter5_verse9"><b><sup>9 </sup></b>“Maligaya ang mga mapagpayapa, yamang sila ay tatawaging ‘mga anak ng Diyos.’</div><div id="chapter5_verse10"><b><sup>10 </sup></b>“Maligaya yaong mga pinag-usig dahil sa katuwiran, yamang ang kaharian ng langit ay sa kanila.</div><div id="chapter5_verse11"><b><sup>11 </sup></b>“Maligaya kayo kapag dinudusta kayo ng mga tao at pinag-uusig kayo at may-kasinungalingang sinasalita ang bawat uri ng balakyot na bagay laban sa inyo dahil sa akin. </div><div id="chapter5_verse12"><b><sup>12 </sup></b>Magsaya kayo at lumukso sa kagalakan, yamang malaki ang inyong gantimpala sa langit; sapagkat sa gayong paraan nila pinag-usig ang mga propetang nauna sa inyo.</div><div id="chapter5_verse13"><b><sup>13 </sup></b>“Kayo ang asin ng lupa; ngunit kung maiwala ng asin ang bisa nito, paano maisasauli ang alat nito? Hindi na ito magagamit pa sa anumang bagay kundi itatapon sa labas upang mayurakan ng mga tao.</div><div id="chapter5_verse14"><b><sup>14 </sup></b>“Kayo ang liwanag ng sanlibutan. Ang isang lunsod ay hindi maitatago kapag nakatayo sa ibabaw ng bundok. </div><div id="chapter5_verse15"><b><sup>15 </sup></b>Ang mga tao ay nagsisindi ng lampara at inilalagay iyon, hindi sa ilalim ng basket na panukat, kundi sa ibabaw ng patungan ng lampara, at ito ay nagliliwanag sa lahat niyaong mga nasa bahay. </div><div id="chapter5_verse16"><b><sup>16 </sup></b>Sa gayunding paraan ay pasikatin ninyo ang inyong liwanag sa harap ng mga tao, upang makita nila ang inyong maiinam na gawa at magbigay ng kaluwalhatian sa inyong Ama na nasa langit.</div><div id="chapter5_verse17"><b><sup>17 </sup></b>“Huwag ninyong isipin na ako ay pumarito upang sirain ang Kautusan o ang mga Propeta. Ako ay pumarito, hindi upang sumira, kundi upang tumupad; </div><div id="chapter5_verse18"><b><sup>18 </sup></b>sapagkat katotohanang sinasabi ko sa inyo na mauuna pang lumipas ang langit at lupa kaysa lumipas sa anumang paraan ang isang pinakamaliit na titik o ang isang katiting na bahagi ng isang titik mula sa Kautusan at hindi maganap ang lahat ng mga bagay. </div><div id="chapter5_verse19"><b><sup>19 </sup></b>Samakatuwid, ang sinumang lumalabag sa isa sa pinakamaliit na mga utos na ito at nagtuturo ng gayon sa sangkatauhan, siya ay tatawaging ‘pinakamaliit’ may kaugnayan sa kaharian ng langit. Kung tungkol naman sa sinumang nagsasagawa ng mga iyon at nagtuturo ng mga iyon, ang isang ito ay tatawaging ‘dakila’ may kaugnayan sa kaharian ng langit. </div><div id="chapter5_verse20"><b><sup>20 </sup></b>Sapagkat sinasabi ko sa inyo na kung ang inyong katuwiran ay hindi nananagana nang higit kaysa roon sa mga eskriba at mga Pariseo, hindi kayo sa anumang paraan makapapasok sa kaharian ng langit.</div><div id="chapter5_verse21"><b><sup>21 </sup></b>“Narinig ninyo na sinabi sa mga tao noong sinaunang mga panahon, ‘Huwag kang <div id="page1454"></div>papaslang; ngunit ang sinumang pumaslang ay magsusulit sa hukuman ng katarungan.’ </div><div id="chapter5_verse22"><b><sup>22 </sup></b>Gayunman, sinasabi ko sa inyo na ang bawat isa na patuloy na napopoot sa kaniyang kapatid ay magsusulit sa hukuman ng katarungan; ngunit ang sinumang nagsasalita sa kaniyang kapatid ng isang di-mabigkas na salita ng paghamak ay magsusulit sa Kataas-taasang Hukuman; samantalang ang sinumang nagsasabi, ‘Ikaw na kasuklam-suklam na mangmang!’ ay nararapat sa maapoy na Gehenna.</div><div id="chapter5_verse23"><b><sup>23 </sup></b>“Kung gayon, kapag dinadala mo sa altar ang iyong kaloob at doon ay naalaala mo na ang iyong kapatid ay may isang bagay na laban sa iyo, </div><div id="chapter5_verse24"><b><sup>24 </sup></b>iwan mo roon sa harap ng altar ang iyong kaloob, at umalis ka; makipagpayapaan ka muna sa iyong kapatid, at kung magkagayon, sa pagbalik mo, ihandog mo ang iyong kaloob.</div><div id="chapter5_verse25"><b><sup>25 </sup></b>“Makipag-ayos kang madali sa isa na nagrereklamo sa batas laban sa iyo, habang kasama ka niya sa daan patungo roon, upang sa paanuman ay hindi ka ibigay sa hukom ng nagrereklamo, at ang hukom naman sa tagapaglingkod sa hukuman, at itapon ka sa bilangguan. </div><div id="chapter5_verse26"><b><sup>26 </sup></b>Sinasabi ko sa iyo sa katotohanan, Talagang hindi ka lalabas mula roon hanggang sa mabayaran mo ang huling barya na napakaliit ang halaga.</div><div id="chapter5_verse27"><b><sup>27 </sup></b>“Narinig ninyo na sinabi, ‘Huwag kang mangangalunya.’ </div><div id="chapter5_verse28"><b><sup>28 </sup></b>Ngunit sinasabi ko sa inyo na ang bawat isa na patuloy na tumitingin sa isang babae upang magkaroon ng masidhing pagnanasa sa kaniya ay nangalunya na sa kaniya sa kaniyang puso. </div><div id="chapter5_verse29"><b><sup>29 </sup></b>Ngayon, kung ang kanang mata mong iyan ay nagpapatisod sa iyo, dukitin mo ito at itapon mula sa iyo. Sapagkat higit na kapaki-pakinabang sa iyo na isa sa iyong mga sangkap ang mawala sa iyo kaysa ang buong katawan mo ang ihagis sa Gehenna. </div><div id="chapter5_verse30"><b><sup>30 </sup></b>Gayundin, kung ang kanang kamay mo ay nagpapatisod sa iyo, putulin mo ito at itapon mula sa iyo. Sapagkat higit na kapaki-pakinabang sa iyo na isa sa iyong mga sangkap ang mawala kaysa ang buong katawan mo ang mapunta sa Gehenna.</div><div id="chapter5_verse31"><b><sup>31 </sup></b>“Bukod diyan ay sinabi, ‘Sinumang dumiborsiyo sa kaniyang asawang babae, bigyan niya ito ng isang kasulatan ng diborsiyo.’ </div><div id="chapter5_verse32"><b><sup>32 </sup></b>Gayunman, sinasabi ko sa inyo na ang bawat isa na dumidiborsiyo sa kaniyang asawang babae, malibang dahil sa pakikiapid, ay nagpapangyaring malantad siya sa pangangalunya, at ang sinumang mag-asawa ng isang babaing diniborsiyo ay nangangalunya.</div><div id="chapter5_verse33"><b><sup>33 </sup></b>“Muli ay narinig ninyo na sinabi sa mga tao noong sinaunang mga panahon, ‘Huwag kang susumpa nang hindi mo gagawin, kundi tuparin mo ang iyong mga panata kay Jehova.’ </div><div id="chapter5_verse34"><b><sup>34 </sup></b>Gayunman, sinasabi ko sa inyo: Huwag mong ipanumpa sa paanuman, kahit ang langit, sapagkat iyon ang trono ng Diyos; </div><div id="chapter5_verse35"><b><sup>35 </sup></b>ni ang lupa, sapagkat ito ang tuntungan ng kaniyang mga paa; ni ang Jerusalem, sapagkat iyon ang lunsod ng dakilang Hari. </div><div id="chapter5_verse36"><b><sup>36 </sup></b>Ni ipanunumpa mo man ang iyong ulo, sapagkat hindi mo magagawang puti o itim ang isang buhok. </div><div id="chapter5_verse37"><b><sup>37 </sup></b>Ang inyo lamang salitang <i>Oo </i>ay mangahulugang Oo, ang inyong <i>Hindi, </i>Hindi; sapagkat ang lumabis sa mga ito ay mula sa isa na balakyot.</div><div id="chapter5_verse38"><b><sup>38 </sup></b>“Narinig ninyo na sinabi, ‘Mata para sa mata at ngipin para sa ngipin.’ </div><div id="chapter5_verse39"><b><sup>39 </sup></b>Gayunman, <div id="page1455"></div>sinasabi ko sa inyo: Huwag mong labanan siya na balakyot; kundi sinumang sumampal sa iyo sa iyong kanang pisngi, iharap mo rin sa kaniya ang kabila. </div><div id="chapter5_verse40"><b><sup>40 </sup></b>At kung nais ng isang tao na magtungo sa hukuman na kasama ka at ariin ang iyong panloob na kasuutan, hayaan mong mapasakaniya rin ang iyong panlabas na kasuutan; </div><div id="chapter5_verse41"><b><sup>41 </sup></b>at kung ang isang may awtoridad ay pumipilit sa iyo na maglingkod ng isang milya, sumama ka sa kaniya ng dalawang milya. </div><div id="chapter5_verse42"><b><sup>42 </sup></b>Magbigay ka sa humihingi sa iyo, at huwag mong talikuran ang nagnanais manghiram sa iyo nang walang patubo.</div><div id="chapter5_verse43"><b><sup>43 </sup></b>“Narinig ninyo na sinabi, ‘Iibigin mo ang iyong kapuwa at kapopootan mo ang iyong kaaway.’ </div><div id="chapter5_verse44"><b><sup>44 </sup></b>Gayunman, sinasabi ko sa inyo: Patuloy na ibigin ang inyong mga kaaway at ipanalangin yaong mga umuusig sa inyo; </div><div id="chapter5_verse45"><b><sup>45 </sup></b>upang mapatunayan ninyo na kayo ay mga anak ng inyong Ama na nasa langit, yamang pinasisikat niya ang kaniyang araw sa mga taong balakyot at sa mabubuti at nagpapaulan sa mga taong matuwid at sa mga di-matuwid. </div><div id="chapter5_verse46"><b><sup>46 </sup></b>Sapagkat kung iniibig ninyo yaong mga umiibig sa inyo, anong gantimpala mayroon kayo? Hindi ba ginagawa rin ng mga maniningil ng buwis ang gayunding bagay? </div><div id="chapter5_verse47"><b><sup>47 </sup></b>At kung ang inyong mga kapatid lamang ang binabati ninyo, anong pambihirang bagay ang inyong ginagawa? Hindi ba ginagawa rin ng mga tao ng mga bansa ang gayunding bagay? </div><div id="chapter5_verse48"><b><sup>48 </sup></b>Kaya nga dapat kayong magpakasakdal, kung paanong ang inyong makalangit na Ama ay sakdal.</div></div>