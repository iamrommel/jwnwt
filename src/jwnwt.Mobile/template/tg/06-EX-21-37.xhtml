<div><div id="chapter21_verse1"><span class="w_ch"><b>21 </b></span>“At ito ang mga hudisyal na pasiya na itatakda mo sa harap nila:</div><div id="chapter21_verse2"><b><sup>2 </sup></b>“Kung ikaw ay bibili ng isang aliping Hebreo, siya ay <div id="page126"></div>magiging alipin nang anim na taon, ngunit sa ikapito ay aalis siya bilang isa na pinalaya nang walang kabayaran. </div><div id="chapter21_verse3"><b><sup>3 </sup></b>Kung pumasok siyang mag-isa, mag-isa siyang aalis. Kung siya ay may-ari ng isang asawa, aalis nga na kasama niya ang kaniyang asawa. </div><div id="chapter21_verse4"><b><sup>4 </sup></b>Kung ang kaniyang panginoon ay magbigay sa kaniya ng asawa at manganak ito sa kaniya ng mga lalaki o mga babae, ang asawa at ang mga anak nito ay magiging sa panginoon nito at siya ay aalis na mag-isa. </div><div id="chapter21_verse5"><b><sup>5 </sup></b>Ngunit kung ang alipin ay mapilit na magsasabi, ‘Talagang iniibig ko ang aking panginoon, ang aking asawa at ang aking mga anak; hindi ko nais na umalis bilang isa na pinalaya,’ </div><div id="chapter21_verse6"><b><sup>6 </sup></b>kung magkagayon ay ilalapit siya ng kaniyang panginoon sa tunay na Diyos at dadalhin siya sa tapat ng pinto o ng poste ng pinto; at bubutasan ng kaniyang panginoon ang kaniyang tainga sa pamamagitan ng balibol, at siya ay magiging alipin niya hanggang sa panahong walang takda.</div><div id="chapter21_verse7"><b><sup>7 </sup></b>“At kung ipagbili ng isang lalaki ang kaniyang anak na babae bilang alipin, siya ay hindi aalis na gaya ng pag-alis ng mga aliping lalaki. </div><div id="chapter21_verse8"><b><sup>8 </sup></b>Kung siya ay di-kalugud-lugod sa paningin ng kaniyang panginoon anupat hindi siya italaga nito bilang kaniyang babae kundi ipinatutubos siya, hindi ito bibigyang-karapatan na ipagbili siya sa mga taong banyaga dahil sa may-kataksilang pakikitungo nito sa kaniya. </div><div id="chapter21_verse9"><b><sup>9 </sup></b>At kung italaga siya nito sa kaniyang anak na lalaki, gagawin nito sa kaniya ang ayon sa kaukulang karapatan ng mga anak na babae. </div><div id="chapter21_verse10"><b><sup>10 </sup></b>Kung ito ay kukuha para sa kaniyang sarili ng ibang asawa, ang kaniyang panustos, ang kaniyang pananamit at ang kaniyang kaukulan bilang asawa ay hindi babawasan. </div><div id="chapter21_verse11"><b><sup>11 </sup></b>Kung hindi nito ibibigay sa kaniya ang tatlong bagay na ito, aalis siya nang walang bayad, nang walang salapi.</div><div id="chapter21_verse12"><b><sup>12 </sup></b>“Ang manakit sa isang tao anupat ito nga ay mamatay ay papatayin nang walang pagsala. </div><div id="chapter21_verse13"><b><sup>13 </sup></b>Ngunit kung ang isa ay hindi nag-abang at hinayaan ng tunay na Diyos na mangyari iyon sa pamamagitan ng kaniyang kamay, magtatakda nga ako para sa iyo ng isang dako na kaniyang matatakasan. </div><div id="chapter21_verse14"><b><sup>14 </sup></b>At kung ang isang tao ay mag-init laban sa kaniyang kapuwa anupat mapatay niya ito nang may katusuhan, kukunin mo siya kahit na mula sa aking altar upang mamatay. </div><div id="chapter21_verse15"><b><sup>15 </sup></b>At ang manakit sa kaniyang ama at sa kaniyang ina ay papatayin nang walang pagsala.</div><div id="chapter21_verse16"><b><sup>16 </sup></b>“At ang dumukot ng isang tao at ipagbili nga ito o kasumpungan nito sa kaniyang kamay ay papatayin nang walang pagsala.</div><div id="chapter21_verse17"><b><sup>17 </sup></b>“At ang sumumpa sa kaniyang ama at sa kaniyang ina ay papatayin nang walang pagsala.</div><div id="chapter21_verse18"><b><sup>18 </sup></b>“At kung may mga taong mag-away at masaktan ng isa ang kaniyang kapuwa sa pamamagitan ng bato o asarol at hindi ito namatay kundi naratay sa kaniyang higaan; </div><div id="chapter21_verse19"><b><sup>19 </sup></b>kung makabangon ito at makapaglakad sa labas sa tulong ng kaniyang tungkod, magiging ligtas nga sa kaparusahan ang isa na nakasakit sa kaniya; magbibigay lamang siya ng kabayaran para sa panahong nawala sa pagtatrabaho ng isang iyon hanggang sa lubusan niyang mapagaling ito.</div><div id="chapter21_verse20"><b><sup>20 </sup></b>“At kung saktan ng isang tao ang kaniyang aliping lalaki o ang kaniyang aliping babae sa pamamagitan ng tungkod at ang isang iyon ay mamatay nga sa kaniyang kamay, ang isang iyon ay ipaghihiganti nang walang pagsala. </div><div id="chapter21_verse21"><b><sup>21 </sup></b>Gayunman, kung <div id="page127"></div>magtagal pa siya nang isang araw o dalawang araw, hindi siya ipaghihiganti, sapagkat siya ang kaniyang salapi.</div><div id="chapter21_verse22"><b><sup>22 </sup></b>“At kung may mga taong mag-away at talagang masaktan nila ang isang babaing nagdadalang-tao at lumabas ang mga anak nito ngunit walang nangyaring nakamamatay na sakuna, siya ay sisingilin ng bayad-pinsala nang walang pagsala ayon sa ipapataw sa kaniya ng may-ari ng babae; at ibibigay niya iyon sa pamamagitan ng mga hukom. </div><div id="chapter21_verse23"><b><sup>23 </sup></b>Ngunit kung may mangyaring nakamamatay na sakuna, magbabayad ka nga ng kaluluwa para sa kaluluwa, </div><div id="chapter21_verse24"><b><sup>24 </sup></b>mata para sa mata, ngipin para sa ngipin, kamay para sa kamay, paa para sa paa, </div><div id="chapter21_verse25"><b><sup>25 </sup></b>paso para sa paso, sugat para sa sugat, suntok para sa suntok.</div><div id="chapter21_verse26"><b><sup>26 </sup></b>“At kung masaktan ng isang tao ang mata ng kaniyang aliping lalaki o ang mata ng kaniyang aliping babae at talagang mapinsala niya iyon, payayaunin niya ito bilang isa na pinalaya bilang kabayaran para sa kaniyang mata. </div><div id="chapter21_verse27"><b><sup>27 </sup></b>At kung ang ngipin ng kaniyang aliping lalaki o ang ngipin ng kaniyang aliping babae ay mabungi niya, payayaunin niya ito bilang isa na pinalaya bilang kabayaran para sa kaniyang ngipin.</div><div id="chapter21_verse28"><b><sup>28 </sup></b>“At kung ang isang toro ay manuwag ng isang lalaki o ng isang babae, at ang isang iyon ay mamatay nga, ang toro ay babatuhin nang walang pagsala, ngunit ang karne nito ay hindi kakainin; at ang may-ari ng toro ay ligtas sa kaparusahan. </div><div id="chapter21_verse29"><b><sup>29 </sup></b>Ngunit kung ang isang toro ay dati nang may ugaling manuwag at binigyan na ng babala ang may-ari nito ngunit hindi niya ito binabantayan, at napatay nito ang isang lalaki o isang babae, ang toro ay babatuhin at ang may-ari nito ay papatayin din. </div><div id="chapter21_verse30"><b><sup>30 </sup></b>Kung ang isang pantubos ay ipapataw sa kaniya, ibibigay nga niya ang halagang pantubos para sa kaniyang kaluluwa ayon sa lahat ng maipapataw sa kaniya. </div><div id="chapter21_verse31"><b><sup>31 </sup></b>Nanuwag man ito ng anak na lalaki o nanuwag ng anak na babae, gagawin iyon sa kaniya ayon sa hudisyal na pasiyang ito. </div><div id="chapter21_verse32"><b><sup>32 </sup></b>Kung isang aliping lalaki o isang aliping babae ang sinuwag ng toro, siya ay magbibigay ng halagang tatlumpung siklo sa panginoon ng isang iyon, at ang toro ay babatuhin.</div><div id="chapter21_verse33"><b><sup>33 </sup></b>“At kung ang isang tao ay magbukas ng isang hukay, o kung ang isang tao ay magdukal ng isang hukay at hindi niya ito tinakpan, at ang isang toro o isang asno ay mahulog doon, </div><div id="chapter21_verse34"><b><sup>34 </sup></b>ang may-ari ng hukay ay magbabayad. Ang halaga ay isasauli niya sa may-ari nito, at ang patay na hayop ay magiging kaniya. </div><div id="chapter21_verse35"><b><sup>35 </sup></b>At kung ang toro ng isang tao ay makapanakit ng toro ng iba at ito ay mamatay, ipagbibili nga nila ang buháy na toro at paghahatian ang halagang ibinayad kapalit niyaon; at ang patay ay paghahatian din nila. </div><div id="chapter21_verse36"><b><sup>36 </sup></b>O kung kilala nang ang isang toro ay dati nang may ugaling manuwag ngunit hindi ito binabantayan ng may-ari nito, siya ay walang pagsalang magbabayad ng toro para sa toro, at ang patay ay magiging kaniya.</div></div>