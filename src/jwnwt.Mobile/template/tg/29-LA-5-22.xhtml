<div><div id="chapter5_verse1"><span class="w_ch"><b>5 </b></span>Alalahanin mo, O Jehova, kung ano ang nangyari sa amin. Tingnan mo at masdan ang aming kadustaan.</div><div id="chapter5_verse2"><b><sup>2 </sup></b>Ang aming minanang pag-aari ay ibinigay sa mga taga-ibang bayan, ang aming mga bahay ay sa mga banyaga.</div><div id="chapter5_verse3"><b><sup>3 </sup></b>Kami ay naging hamak na mga ulila na walang ama. Ang aming mga ina ay tulad ng mga balo.</div><div id="chapter5_verse4"><b><sup>4 </sup></b>Kapalit ng salapi ay ininom namin ang aming tubig. Kapalit ng isang halaga ay dumarating ang aming kahoy.</div><div id="chapter5_verse5"><b><sup>5 </sup></b>Malapit na sa aming leeg ang pagtugis sa amin. Nanghimagod na kami. Walang kapahingahang natira sa amin.</div><div id="chapter5_verse6"><b><sup>6 </sup></b>Sa Ehipto ay iniabot namin ang kamay; sa Asirya, upang mabusog sa tinapay.</div><div id="chapter5_verse7"><b><sup>7 </sup></b>Ang aming mga ninuno ang siyang nagkasala. Wala na sila. Sa ganang amin, ang kanilang mga kamalian ang kinailangan naming pasanin.</div><div id="chapter5_verse8"><b><sup>8 </sup></b>Mga lingkod lamang ang namamahala sa amin. Walang sinumang umaagaw sa amin mula sa kanilang kamay.</div><div id="chapter5_verse9"><b><sup>9 </sup></b>Manganib man ang aming kaluluwa ay ipinapasok namin ang aming tinapay, dahil sa tabak sa ilang.</div><div id="chapter5_verse10"><b><sup>10 </sup></b>Ang amin mismong balat ay nag-init na parang hurno, dahil sa mga hapdi ng gutom.</div><div id="chapter5_verse11"><b><sup>11 </sup></b>Ang mga asawang babae sa Sion ay hinamak nila, ang mga dalaga sa mga lunsod ng Juda.</div><div id="chapter5_verse12"><b><sup>12 </sup></b>Ang mga prinsipe mismo ay ibinitin sa pamamagitan <div id="page1262"></div>lamang ng kanilang kamay. Ang mga mukha ng matatandang lalaki man ay hindi binigyang-dangal.</div><div id="chapter5_verse13"><b><sup>13 </sup></b>Maging ang mga kabataang lalaki ay bumuhat ng gilingang pangkamay, at sa ilalim ng kahoy ay natisod ang mga batang lalaki.</div><div id="chapter5_verse14"><b><sup>14 </sup></b>Ang matatandang lalaki ay naglaho mula sa pintuang-daan, ang mga kabataang lalaki mula sa kanilang musikang tugtugin.</div><div id="chapter5_verse15"><b><sup>15 </sup></b>Ang pagbubunyi ng aming puso ay naglaho. Ang aming sayawan ay napalitan ng pagdadalamhati.</div><div id="chapter5_verse16"><b><sup>16 </sup></b>Ang korona ng aming ulo ay nahulog. Sa aba namin ngayon, sapagkat kami ay nagkasala!</div><div id="chapter5_verse17"><b><sup>17 </sup></b>Dahil dito ay nagkasakit ang aming puso. Dahil sa mga bagay na ito ay lumabo ang aming mga mata,</div><div id="chapter5_verse18"><b><sup>18 </sup></b>Dahil sa bundok ng Sion na nakatiwangwang; mga sorra ang lumalakad doon.</div><div id="chapter5_verse19"><b><sup>19 </sup></b>Kung tungkol sa iyo, O Jehova, ikaw ay uupo hanggang sa panahong walang takda. Ang iyong trono ay sa saliâ€™t salinlahi.</div><div id="chapter5_verse20"><b><sup>20 </sup></b>Bakit mo kami nililimot magpakailanman, na iniiwan mo kami sa kahabaan ng mga araw?</div><div id="chapter5_verse21"><b><sup>21 </sup></b>Panumbalikin mo kami sa iyo, O Jehova, at kaagad kaming manunumbalik. Bigyan mo kami ng mga bagong araw gaya noong sinaunang panahon.</div><div id="chapter5_verse22"><b><sup>22 </sup></b>Gayunman, lubusan mo kaming itinakwil. Lubha kang nagalit sa amin.</div></div>