<div>
  <p class="w_biblebookname">Awit</p>
  <p class="sl">
    <a id="chapter97"></a>
    <a id="chapter97_verse1"></a>
    <span class="w_ch">
      <b>97 </b>
    </span>Si Jehova ay naging hari! Magalak ang lupa.</p>
  <p class="sz">Magsaya ang maraming pulo.</p>
  <p class="sl">
    <a id="chapter97_verse2"></a>
    <b>
      <sup>2 </sup>
    </b>Mga ulap at makapal na karimlan ang nasa buong palibot niya;</p>
  <p class="sz">Ang katuwiran at ang kahatulan ang siyang tatag na dako ng kaniyang trono.</p>
  <p class="sl">
    <a id="chapter97_verse3"></a>
    <b>
      <sup>3 </sup>
    </b>Sa unahan niya ay may apoy na yumayaon,</p>
  <p class="sz">At nilalamon nito ang kaniyang mga kalaban sa buong palibot.</p>
  <p class="sl">
    <a id="chapter97_verse4"></a>
    <b>
      <sup>4 </sup>
    </b>Niliwanagan ng kaniyang <a id="page953"></a>mga kidlat ang mabungang lupain;</p>
  <p class="sz">Nakita ng lupa at dumanas ng matitinding kirot.</p>
  <p class="sl">
    <a id="chapter97_verse5"></a>
    <b>
      <sup>5 </sup>
    </b>Ang mga bundok ay natunaw na tulad ng pagkit dahil kay Jehova,</p>
  <p class="sz">Dahil sa Panginoon ng buong lupa.</p>
  <p class="sl">
    <a id="chapter97_verse6"></a>
    <b>
      <sup>6 </sup>
    </b>Ipinahayag ng langit ang kaniyang katuwiran,</p>
  <p class="sz">At nakita ng lahat ng bayan ang kaniyang kaluwalhatian.</p>
  <p class="sl">
    <a id="chapter97_verse7"></a>
    <b>
      <sup>7 </sup>
    </b>Mapahiya nawa ang lahat ng naglilingkod sa anumang inukit na imahen,</p>
  <p class="sz">Yaong mga naghahambog tungkol sa kanilang walang-silbing mga diyos.</p>
  <p class="sz">Yumukod kayo sa kaniya, lahat kayong mga diyos.</p>
  <p class="sl">
    <a id="chapter97_verse8"></a>
    <b>
      <sup>8 </sup>
    </b>Narinig ng Sion at nagsimulang magsaya,</p>
  <p class="sz">At ang mga sakop na bayan ng Juda ay nagsimulang magalak</p>
  <p class="sz">Dahil sa iyong mga hudisyal na pasiya, O Jehova.</p>
  <p class="sl">
    <a id="chapter97_verse9"></a>
    <b>
      <sup>9 </sup>
    </b>Sapagkat ikaw, O Jehova, ang Kataas-taasan sa buong lupa;</p>
  <p class="sz">Ikaw ay lubhang mataas sa iyong pagkakataas sa lahat ng iba pang diyos.</p>
  <p class="sl">
    <a id="chapter97_verse10"></a>
    <b>
      <sup>10 </sup>
    </b>O kayong mga umiibig kay Jehova, kapootan ninyo ang kasamaan.</p>
  <p class="sz">Binabantayan niya ang mga kaluluwa ng kaniyang mga matapat;</p>
  <p class="sz">Mula sa kamay ng mga balakyot ay inililigtas niya sila.</p>
  <p class="sl">
    <a id="chapter97_verse11"></a>
    <b>
      <sup>11 </sup>
    </b>Ang liwanag ay suminag para sa matuwid,</p>
  <p class="sz">At ang pagsasaya para nga sa mga matapat ang puso.</p>
  <p class="sl">
    <a id="chapter97_verse12"></a>
    <b>
      <sup>12 </sup>
    </b>Magsaya kayo kay Jehova, O kayong mga matuwid,</p>
  <p class="sz">At magpasalamat kayo sa kaniyang banal na pang-alaala.</p>
</div>