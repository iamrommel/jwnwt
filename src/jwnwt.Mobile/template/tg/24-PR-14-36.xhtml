<div><div id="chapter14_verse1"><span class="w_ch"><b>14 </b></span>Ang babaing tunay na marunong ay nagpapatibay ng kaniyang bahay, ngunit ginigiba iyon ng mangmang ng sarili niyang mga kamay.</div><div id="chapter14_verse2"><b><sup>2 </sup></b>Ang lumalakad sa kaniyang katuwiran ay natatakot kay Jehova, <div id="page1023"></div>ngunit ang liko sa kaniyang mga lakad ay humahamak sa Kaniya.</div><div id="chapter14_verse3"><b><sup>3 </sup></b>Ang tungkod ng kapalaluan ay nasa bibig ng mangmang, ngunit ang mga labi ng marurunong ang magbabantay sa kanila.</div><div id="chapter14_verse4"><b><sup>4 </sup></b>Kung saan walang mga baka ay malinis ang sabsaban, ngunit ang ani ay sagana dahil sa kalakasan ng toro.</div><div id="chapter14_verse5"><b><sup>5 </sup></b>Ang saksing tapat ay yaong hindi magsisinungaling, ngunit ang bulaang saksi ay nagbubunsod ng mga kasinungalingan.</div><div id="chapter14_verse6"><b><sup>6 </sup></b>Ang manunuya ay naghahangad na makasumpong ng karunungan, at wala naman; ngunit sa may-unawa ay madali ang kaalaman.</div><div id="chapter14_verse7"><b><sup>7 </sup></b>Umalis ka sa harap ng taong hangal, sapagkat tiyak na wala kang mapapansing mga labi ng kaalaman.</div><div id="chapter14_verse8"><b><sup>8 </sup></b>Ang karunungan ng matalino ay ang pagkaunawa sa kaniyang lakad, ngunit ang kamangmangan ng mga hangal ay panlilinlang.</div><div id="chapter14_verse9"><b><sup>9 </sup></b>Mangmang yaong mga humahamak sa pagkakasala, ngunit sa gitna ng mga matuwid ay may pagkakasundo.</div><div id="chapter14_verse10"><b><sup>10 </sup></b>Nababatid ng puso ang kapaitan ng kaluluwa ng isa, at sa pagsasaya nito ay walang ibang taong manghihimasok.</div><div id="chapter14_verse11"><b><sup>11 </sup></b>Ang bahay ng mga taong balakyot ay wawasakin, ngunit ang tolda ng mga matuwid ay uunlad.</div><div id="chapter14_verse12"><b><sup>12 </sup></b>May daan na matuwid sa harap ng isang tao, ngunit ang mga daan ng kamatayan ang huling wakas nito.</div><div id="chapter14_verse13"><b><sup>13 </sup></b>Maging sa pagtawa man ay maaaring nasasaktan ang puso; at sa pamimighati nauuwi ang pagsasaya.</div><div id="chapter14_verse14"><b><sup>14 </sup></b>Ang isa na may pusong walang pananampalataya ay masisiyahan sa mga bunga ng kaniyang sariling mga lakad, ngunit ang mabuting tao ay sa mga bunga ng kaniyang mga pakikitungo.</div><div id="chapter14_verse15"><b><sup>15 </sup></b>Ang sinumang walang-karanasan ay nananampalataya sa bawat salita, ngunit pinag-iisipan ng matalino ang kaniyang mga hakbang.</div><div id="chapter14_verse16"><b><sup>16 </sup></b>Ang marunong ay natatakot at lumalayo sa kasamaan, ngunit ang hangal ay napopoot at may tiwala sa sarili.</div><div id="chapter14_verse17"><b><sup>17 </sup></b>Siyang madaling magalit ay gagawa ng kamangmangan, ngunit ang taong may kakayahang mag-isip ay kinapopootan.</div><div id="chapter14_verse18"><b><sup>18 </sup></b>Ang mga walang-karanasan ay tiyak na magmamay-ari ng kamangmangan, ngunit ang matatalino ay magpuputong ng kaalaman.</div><div id="chapter14_verse19"><b><sup>19 </sup></b>Ang masasamang tao ay kailangang yumukod sa harap ng mabubuti, at ang mga taong balakyot sa mga pintuang-daan ng matuwid.</div><div id="chapter14_verse20"><b><sup>20 </sup></b>Ang dukha ay tudlaan ng pagkapoot maging ng kaniyang kapuwa, ngunit marami ang mga kaibigan ng taong mayaman.</div><div id="chapter14_verse21"><b><sup>21 </sup></b>Ang humahamak sa kaniyang kapuwa ay nagkakasala, ngunit maligaya siya na nagpapakita ng lingap sa mga napipighati.</div><div id="chapter14_verse22"><b><sup>22 </sup></b>Hindi ba magkakaligaw-ligaw yaong mga kumakatha ng kapinsalaan? Ngunit naroon ang maibiging-kabaitan at katapatan sa mga kumakatha ng mabuti.</div><div id="chapter14_verse23"><b><sup>23 </sup></b>Sa bawat uri ng pagpapagal ay may kapakinabangan, ngunit ang salita lamang ng mga labi ay humahantong sa kakapusan.</div><div id="chapter14_verse24"><b><sup>24 </sup></b>Ang korona ng marurunong ay ang kanilang kayamanan; <div id="page1024"></div>ang kamangmangan ng mga hangal ay kamangmangan.</div><div id="chapter14_verse25"><b><sup>25 </sup></b>Ang tapat na saksi ay nagliligtas ng mga kaluluwa, ngunit ang mapanlinlang ay nagbubunsod ng mga kasinungalingan.</div><div id="chapter14_verse26"><b><sup>26 </sup></b>Sa pagkatakot kay Jehova ay may matibay na pagtitiwala, at ang kaniyang mga anak ay magkakaroon ng kanlungan.</div><div id="chapter14_verse27"><b><sup>27 </sup></b>Ang pagkatakot kay Jehova ay balon ng buhay, upang maglayo mula sa mga silo ng kamatayan.</div><div id="chapter14_verse28"><b><sup>28 </sup></b>Sa karamihan ng mga tao ay may kagayakan ang hari, ngunit ang kakulangan ng populasyon ang ikinababagsak ng mataas na opisyal.</div><div id="chapter14_verse29"><b><sup>29 </sup></b>Siyang mabagal sa pagkagalit ay sagana sa kaunawaan, ngunit ang walang pagtitimpi ay nagtatanyag ng kamangmangan.</div><div id="chapter14_verse30"><b><sup>30 </sup></b>Ang pusong mahinahon ay buhay ng katawan, ngunit ang paninibugho ay kabulukan ng mga buto.</div><div id="chapter14_verse31"><b><sup>31 </sup></b>Siyang nandaraya sa maralita ay dumudusta sa kaniyang Maylikha, ngunit ang nagpapakita ng lingap sa dukha ay lumuluwalhati sa Kaniya.</div><div id="chapter14_verse32"><b><sup>32 </sup></b>Dahil sa kaniyang kasamaan ay ilulugmok ang balakyot, ngunit ang matuwid ay makasusumpong ng kanlungan sa kaniyang katapatan.</div><div id="chapter14_verse33"><b><sup>33 </sup></b>Sa puso ng isa na may-unawa ay nagpapahinga ang karunungan, at sa gitna ng mga hangal ay nahahayag ito.</div><div id="chapter14_verse34"><b><sup>34 </sup></b>Katuwiran ang nagtatanyag sa isang bansa, ngunit ang kasalanan ay kahiya-hiya sa mga liping pambansa.</div><div id="chapter14_verse35"><b><sup>35 </sup></b>Ang kaluguran ng hari ay nasa lingkod na kumikilos nang may kaunawaan, ngunit ang kaniyang poot ay ukol sa kaniya na gumagawi nang kahiya-hiya.</div></div>