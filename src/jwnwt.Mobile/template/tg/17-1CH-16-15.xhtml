<div><div id="chapter16_verse1"><span class="w_ch"><b>16 </b></span>Sa gayon ay ipinasok nila ang kaban ng tunay na Diyos at inilagay iyon sa loob ng tolda na itinayo ni David para rito; at sila ay nagsimulang maghandog ng mga handog na sinusunog at mga haing pansalu-salo sa harap ng tunay na Diyos. </div><div id="chapter16_verse2"><b><sup>2 </sup></b>Nang matapos ni David na ihandog ang handog na sinusunog at ang mga haing pansalu-salo, pinagpala niya ang bayan sa pangalan ni Jehova. </div><div id="chapter16_verse3"><b><sup>3 </sup></b>Isa pa, hinati-hati niya sa lahat ng mga Israelita, sa lalaki at gayundin sa babae, sa bawat isa ang isang tinapay na bilog at isang kakaning datiles at isang kakaning pasas. </div><div id="chapter16_verse4"><b><sup>4 </sup></b>Nang magkagayon ay inilagay niya sa harap ng kaban ni Jehova ang ilan sa mga Levita bilang mga lingkod, kapuwa upang magpaalaala at upang magpasalamat at pumuri kay Jehova na Diyos ng Israel, </div><div id="chapter16_verse5"><b><sup>5 </sup></b>si Asap na ulo, at ikalawa sa kaniya si Zacarias, at sina Jeiel at Semiramot at Jehiel at Matitias at Eliab at Benaias at Obed-edom at Jeiel, na may mga panugtog na uring de-kuwerdas at may mga alpa, at si Asap na may mga simbalo na tinutugtog niya nang malakas, </div><div id="chapter16_verse6"><b><sup>6 </sup></b>at sina Benaias at Jahaziel na mga saserdote na may mga trumpeta <div id="page663"></div>na palaging nasa harap ng kaban ng tipan ng tunay na Diyos.</div><div id="chapter16_verse7"><b><sup>7 </sup></b>Noong araw na iyon ay nag-abuloy si David sa unang pagkakataon upang pasalamatan si Jehova sa pamamagitan ni Asap at ng kaniyang mga kapatid:</div><div id="chapter16_verse37"><b><sup>37 </sup></b>Nang magkagayon ay iniwan niya roon sa harap ng kaban ng tipan ni Jehova si Asap at ang kaniyang mga kapatid upang maglingkod nang palagian sa harap ng Kaban, ayon sa kahilingan sa bawat araw; </div><div id="chapter16_verse38"><b><sup>38 </sup></b>at si Obed-edom at ang kaniyang mga kapatid, animnapu’t walo, at si Obed-edom na anak ni Jedutun at si Hosa bilang mga bantay ng pintuang-daan; </div><div id="chapter16_verse39"><b><sup>39 </sup></b>at si Zadok na saserdote at ang kaniyang mga kapatid na mga saserdote sa harap ng tabernakulo ni Jehova sa mataas na dakong nasa Gibeon, </div><div id="chapter16_verse40"><b><sup>40 </sup></b>upang maghandog ng mga handog na sinusunog para kay Jehova sa altar ng handog na sinusunog <div id="page665"></div>nang palagian sa umaga at sa gabi at ayon sa lahat ng nakasulat sa kautusan ni Jehova na ibinigay niya bilang utos sa Israel; </div><div id="chapter16_verse41"><b><sup>41 </sup></b>at kasama nila sina Heman at Jedutun at ang iba pa sa mga piling lalaki na tinukoy ayon sa mga pangalan upang magpasalamat kay Jehova, sapagkat “hanggang sa panahong walang takda ang kaniyang maibiging-kabaitan”; </div><div id="chapter16_verse42"><b><sup>42 </sup></b>at kasama nila sina Heman at Jedutun, upang magpatunog ng mga trumpeta at mga simbalo at mga panugtog para sa awit sa tunay na Diyos; at ang mga anak ni Jedutun sa pintuang-daan. </div><div id="chapter16_verse43"><b><sup>43 </sup></b>At ang buong bayan ay umuwi, bawat isa sa kani-kaniyang bahay. At si David ay lumibot upang pagpalain ang kaniyang sariling sambahayan.</div></div>