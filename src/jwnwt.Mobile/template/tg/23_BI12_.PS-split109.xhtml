<div>
  <p class="w_biblebookname">Awit</p>
  <p class="sw">Sa tagapangasiwa. Ni David. Isang awitin.</p>
  <p class="sl">
    <a id="chapter109"></a>
    <a id="chapter109_verse1"></a>
    <span class="w_ch">
      <b>109 </b>
    </span>O Diyos ng aking papuri, huwag kang manatiling tahimik.</p>
  <p class="sl">
    <a id="chapter109_verse2"></a>
    <b>
      <sup>2 </sup>
    </b>Sapagkat ang bibig ng balakyot at ang bibig na mapanlinlang ay ibinuka laban sa akin.</p>
  <p class="sz">Nagsalita sila tungkol sa akin sa pamamagitan ng dila ng kabulaanan;</p>
  <p class="sl">
    <a id="chapter109_verse3"></a>
    <b>
      <sup>3 </sup>
    </b>At pinalibutan nila ako ng mga salita ng pagkapoot,</p>
  <p class="sz">At lagi nila akong nilalabanan nang walang dahilan.</p>
  <p class="sl">
    <a id="chapter109_verse4"></a>
    <b>
      <sup>4 </sup>
    </b>Kapalit ng aking pag-ibig ay lagi nila akong sinasalansang;</p>
  <p class="sz">Ngunit sa ganang akin ay may panalangin.</p>
  <p class="sl">
    <a id="chapter109_verse5"></a>
    <b>
      <sup>5 </sup>
    </b>At ginagawan nila ako ng masama kapalit ng mabuti</p>
  <p class="sz">At ng pagkapoot kapalit ng aking pag-ibig.</p>
  <p class="sl">
    <a id="chapter109_verse6"></a>
    <b>
      <sup>6 </sup>
    </b>Mag-atas ka sa kaniya ng isang balakyot,</p>
  <p class="sz">At may kalaban sanang laging nakatayo sa kaniyang kanan.</p>
  <p class="sl">
    <a id="chapter109_verse7"></a>
    <b>
      <sup>7 </sup>
    </b>Kapag siya ay nahatulan, lumabas nawa siyang balakyot;</p>
  <p class="sz">At maging kasalanan nawa ang kaniya mismong panalangin.</p>
  <p class="sl">
    <a id="chapter109_verse8"></a>
    <b>
      <sup>8 </sup>
    </b>Maging kaunti nawa ang kaniyang mga araw;</p>
  <p class="sz">Ang kaniyang katungkulan ng pangangasiwa ay kunin nawa ng iba.</p>
  <p class="sl">
    <a id="chapter109_verse9"></a>
    <b>
      <sup>9 </sup>
    </b>Ang kaniyang mga anak na lalaki nawa ay maging mga batang walang ama</p>
  <p class="sz">At maging balo nawa ang kaniyang asawa.</p>
  <p class="sl">
    <a id="chapter109_verse10"></a>
    <b>
      <sup>10 </sup>
    </b>At magpalabuy-laboy nawa ang kaniyang mga anak;</p>
  <p class="sz">At mamamalimos sila,</p>
  <p class="sz">At maghahanap sila ng pagkain mula sa kanilang mga tiwangwang na dako.</p>
  <p class="sl">
    <a id="chapter109_verse11"></a>
    <b>
      <sup>11 </sup>
    </b>Maglatag nawa ng mga bitag ang usurero para sa lahat ng kaniyang tinatangkilik,</p>
  <p class="sz">At dambungin nawa ng mga taga-ibang bayan ang kaniyang bunga ng pagpapagal.</p>
  <p class="sl">
    <a id="chapter109_verse12"></a>
    <b>
      <sup>12 </sup>
    </b>Wala nawang maggawad sa kaniya ng maibiging-kabaitan,</p>
  <p class="sz">At wala nawang magpakita ng lingap sa kaniyang mga anak na lalaking walang ama.</p>
  <p class="sl">
    <a id="chapter109_verse13"></a>
    <b>
      <sup>13 </sup>
    </b>Maukol nawa sa pagkalipol ang kaniyang kaapu-apuhan.</p>
  <p class="sz">Sa kasunod na salinlahi ay mapawi nawa ang kanilang pangalan.</p>
  <p class="sl">
    <a id="chapter109_verse14"></a>
    <b>
      <sup>14 </sup>
    </b>Maalaala nawa ni Jehova ang kamalian ng kaniyang mga ninuno,</p>
  <p class="sz">At ang kasalanan ng kaniyang ina—huwag nawang mapawi iyon.</p>
  <p class="sl">
    <a id="chapter109_verse15"></a>
    <b>
      <sup>15 </sup>
    </b>Manatili nawa silang laging nasa harap ni Jehova;<a id="page970"></a></p>
  <p class="sz">At putulin niya nawa ang alaala sa kanila mula sa mismong lupa;</p>
  <p class="sl">
    <a id="chapter109_verse16"></a>
    <b>
      <sup>16 </sup>
    </b>Sa dahilang hindi niya naalaalang magpakita ng maibiging-kabaitan,</p>
  <p class="sz">Kundi tinugis niya ang taong napipighati at dukha</p>
  <p class="sz">At ang may pusong nalulumbay, upang patayin siya.</p>
  <p class="sl">
    <a id="chapter109_verse17"></a>
    <b>
      <sup>17 </sup>
    </b>At inibig niya ang sumpa, anupat dumating ito sa kaniya;</p>
  <p class="sz">At hindi niya kinalugdan ang pagpapala,</p>
  <p class="sz">Kung kaya ito ay nalayo sa kaniya;</p>
  <p class="sl">
    <a id="chapter109_verse18"></a>
    <b>
      <sup>18 </sup>
    </b>At siya ay naramtan ng sumpa bilang kaniyang kasuutan.</p>
  <p class="sz">Kaya pumasok ito sa loob niya na tulad ng tubig</p>
  <p class="sz">At tulad ng langis sa loob ng kaniyang mga buto.</p>
  <p class="sl">
    <a id="chapter109_verse19"></a>
    <b>
      <sup>19 </sup>
    </b>Maging para nawang kasuutan niya iyon na ibinabalot niya sa kaniyang sarili</p>
  <p class="sz">At gaya ng pamigkis na lagi niyang ibinibigkis sa kaniyang sarili.</p>
  <p class="sl">
    <a id="chapter109_verse20"></a>
    <b>
      <sup>20 </sup>
    </b>Ito ang kabayaran mula kay Jehova niyaong sumasalansang sa akin</p>
  <p class="sz">At niyaong mga nagsasalita ng masama laban sa aking kaluluwa.</p>
  <p class="sl">
    <a id="chapter109_verse21"></a>
    <b>
      <sup>21 </sup>
    </b>Ngunit ikaw ay si Jehova na Soberanong Panginoon.</p>
  <p class="sz">Makitungo ka sa akin alang-alang sa iyong pangalan.</p>
  <p class="sz">Sapagkat ang iyong maibiging-kabaitan ay mabuti, iligtas mo ako.</p>
  <p class="sl">
    <a id="chapter109_verse22"></a>
    <b>
      <sup>22 </sup>
    </b>Sapagkat ako ay napipighati at dukha,</p>
  <p class="sz">At ang akin mismong puso ay inulos sa loob ko.</p>
  <p class="sl">
    <a id="chapter109_verse23"></a>
    <b>
      <sup>23 </sup>
    </b>Tulad ng anino kapag ito ay naglalaho, kailangan kong umalis;</p>
  <p class="sz">Binugaw ako na parang balang.</p>
  <p class="sl">
    <a id="chapter109_verse24"></a>
    <b>
      <sup>24 </sup>
    </b>Ang mga tuhod ko ay gumiwang-giwang dahil sa pag-aayuno,</p>
  <p class="sz">At ang aking laman ay nangayayat, na walang langis.</p>
  <p class="sl">
    <a id="chapter109_verse25"></a>
    <b>
      <sup>25 </sup>
    </b>At ako ay naging isang bagay na kadusta-dusta sa kanila.</p>
  <p class="sz">Nakikita nila ako—iniiling nila ang kanilang ulo.</p>
  <p class="sl">
    <a id="chapter109_verse26"></a>
    <b>
      <sup>26 </sup>
    </b>Tulungan mo ako, O Jehova na aking Diyos;</p>
  <p class="sz">Iligtas mo ako ayon sa iyong maibiging-kabaitan.</p>
  <p class="sl">
    <a id="chapter109_verse27"></a>
    <b>
      <sup>27 </sup>
    </b>At malaman nawa nila na ito ay iyong kamay;</p>
  <p class="sz">Na ikaw mismo, O Jehova, ang gumawa nito.</p>
  <p class="sl">
    <a id="chapter109_verse28"></a>
    <b>
      <sup>28 </sup>
    </b>Hayaan mong sila, sa ganang kanila, ay magpataw ng sumpa,</p>
  <p class="sz">Ngunit ikaw nawa, sa ganang iyo, ay magpahayag ng pagpapala.</p>
  <p class="sp">Bumangon sila, ngunit mapahiya nawa sila,</p>
  <p class="sz">At magsaya nawa ang iyong lingkod.</p>
  <p class="sl">
    <a id="chapter109_verse29"></a>
    <b>
      <sup>29 </sup>
    </b>Maramtan nawa ng pagkaaba yaong mga sumasalansang sa akin,</p>
  <p class="sz">At ibalot nawa nila sa kanilang sarili ang kanilang kahihiyan na gaya ng damit na walang manggas.</p>
  <p class="sl">
    <a id="chapter109_verse30"></a>
    <b>
      <sup>30 </sup>
    </b>Lubha kong dadakilain si Jehova sa pamamagitan ng aking bibig,</p>
  <p class="sz">At sa gitna ng maraming tao ay pupurihin ko siya.</p>
  <p class="sl">
    <a id="chapter109_verse31"></a>
    <b>
      <sup>31 </sup>
    </b>Sapagkat siya ay tatayo sa kanan ng dukha,</p>
  <p class="sz">Upang iligtas siya mula sa mga humahatol sa kaniyang kaluluwa.</p>
</div>