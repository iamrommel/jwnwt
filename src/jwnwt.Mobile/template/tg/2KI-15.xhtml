<div>
  <div id="chapter15_verse1">
    <span class="w_ch">
      <b>15 </b>
    </span>Nang ikadalawampu’t pitong taon ni Jeroboam na hari ng Israel, si Azarias na anak ni Amazias na hari ng Juda ay naging hari. </div>
  <div id="chapter15_verse2">
    <b>
      <sup>2 </sup>
    </b>Labing-anim na taóng gulang siya nang magsimula siyang maghari, at limampu’t dalawang taon siyang naghari sa Jerusalem. At ang pangalan ng kaniyang ina ay Jecolias ng Jerusalem. </div>
  <div id="chapter15_verse3">
    <b>
      <sup>3 </sup>
    </b>At patuloy siyang gumawa ng matuwid sa paningin ni Jehova, ayon sa lahat ng ginawa ni Amazias na kaniyang ama. </div>
  <div id="chapter15_verse4">
    <b>
      <sup>4 </sup>
    </b>Kaya lamang ay hindi nawala ang matataas na dako. Ang bayan ay naghahain pa rin at gumagawa ng haing usok sa matataas na dako. </div>
  <div id="chapter15_verse5">
    <b>
      <sup>5 </sup>
    </b>Nang dakong huli ay sinalot ni Jehova ang hari, at nanatili siyang isang ketongin hanggang sa araw ng kaniyang kamatayan, at patuloy siyang nanahanan sa kaniyang bahay na malaya sa mga tungkulin, samantalang si Jotam na anak ng hari ang namamahala sa sambahayan, na humahatol sa bayan ng lupain. </div>
  <div id="chapter15_verse6">
    <b>
      <sup>6 </sup>
    </b>Kung tungkol sa iba pa sa mga pangyayari kay Azarias at sa lahat ng kaniyang ginawa, hindi ba nakasulat ang mga iyon sa aklat ng mga pangyayari nang mga araw ng mga hari ng Juda? </div>
  <div id="chapter15_verse7">
    <b>
      <sup>7 </sup>
    </b>Sa kalaunan si Azarias ay humigang kasama ng kaniyang mga ninuno, at inilibing nila siyang kasama ng kaniyang mga ninuno sa Lunsod ni David; at si Jotam na kaniyang anak ay nagsimulang maghari bilang kahalili niya.</div>
  <div id="chapter15_verse8">
    <b>
      <sup>8 </sup>
    </b>Nang ikatatlumpu’t walong taon ni Azarias na hari ng Juda, si Zacarias na anak ni Jeroboam ay naging hari sa Israel sa Samaria sa loob ng anim na buwan. </div>
  <div id="chapter15_verse9">
    <b>
      <sup>9 </sup>
    </b>At ginawa niya ang masama sa paningin ni Jehova, gaya ng ginawa ng kaniyang mga ninuno. Hindi niya nilisan ang mga kasalanan ni Jeroboam na anak ni Nebat, na pinangyari niyang ipagkasala ng Israel. </div>
  <div id="chapter15_verse10">
    <b>
      <sup>10 </sup>
    </b>Nang magkagayon ay nakipagsabuwatan laban sa kaniya si Salum na anak ni Jabes at pinabagsak siya sa Ibleam at pinatay siya at <div id="page616"></div>nagsimulang maghari bilang kahalili niya. </div>
  <div id="chapter15_verse11">
    <b>
      <sup>11 </sup>
    </b>Kung tungkol sa iba pa sa mga pangyayari kay Zacarias, doon nakasulat ang mga iyon sa aklat ng mga pangyayari nang mga araw ng mga hari ng Israel. </div>
  <div id="chapter15_verse12">
    <b>
      <sup>12 </sup>
    </b>Iyon ang salita ni Jehova na sinalita niya kay Jehu, na sinasabi: “Mga anak na hanggang sa ikaapat na salinlahi ay uupo para sa iyo sa trono ng Israel.” At nagkagayon nga.</div>
  <div id="chapter15_verse13">
    <b>
      <sup>13 </sup>
    </b>Kung tungkol kay Salum na anak ni Jabes, siya ay naging hari nang ikatatlumpu’t siyam na taon ni Uzias na hari ng Juda, at patuloy siyang naghari sa Samaria sa loob ng isang buong buwang lunar. </div>
  <div id="chapter15_verse14">
    <b>
      <sup>14 </sup>
    </b>Nang magkagayon ay umahon mula sa Tirza si Menahem na anak ni Gadi at pumaroon sa Samaria at pinabagsak sa Samaria si Salum na anak ni Jabes at pinatay siya; at nagsimula siyang maghari bilang kahalili niya. </div>
  <div id="chapter15_verse15">
    <b>
      <sup>15 </sup>
    </b>Kung tungkol sa iba pa sa mga pangyayari kay Salum at sa kaniyang pakikipagsabuwatan na ipinakipagsabuwatan niya, doon nakasulat ang mga iyon sa aklat ng mga pangyayari nang mga araw ng mga hari ng Israel. </div>
  <div id="chapter15_verse16">
    <b>
      <sup>16 </sup>
    </b>Noon pinabagsak ni Menahem ang Tipsa at ang lahat ng naroon at ang teritoryo nito mula sa Tirza, sapagkat hindi ito nagbukas, at pinabagsak niya ito. Ang lahat ng babae nito na nagdadalang-tao ay kaniyang winakwak.</div>
  <div id="chapter15_verse17">
    <b>
      <sup>17 </sup>
    </b>Nang ikatatlumpu’t siyam na taon ni Azarias na hari ng Juda, si Menahem na anak ni Gadi ay naging hari sa Israel sa loob ng sampung taon sa Samaria. </div>
  <div id="chapter15_verse18">
    <b>
      <sup>18 </sup>
    </b>At patuloy siyang gumawa ng masama sa paningin ni Jehova. Hindi niya nilisan ang lahat ng kasalanan ni Jeroboam na anak ni Nebat, na pinangyari niyang ipagkasala ng Israel, sa lahat ng kaniyang mga araw. </div>
  <div id="chapter15_verse19">
    <b>
      <sup>19 </sup>
    </b>Si Pul na hari ng Asirya ay pumaroon sa lupain. Dahil dito ay binigyan ni Menahem si Pul ng isang libong talento na pilak, upang ang mga kamay nito ay sumakaniya at upang pagtibayin ang kaharian sa kaniyang sariling kamay. </div>
  <div id="chapter15_verse20">
    <b>
      <sup>20 </sup>
    </b>Kaya inilabas ni Menahem ang pilak na ginugulan ng Israel, na ginugulan ng lahat ng magigiting at makapangyarihang mga lalaki, upang magbigay sa hari ng Asirya ng limampung siklong pilak para sa bawat lalaki. Sa gayon ay bumalik ang hari ng Asirya, at hindi siya tumigil doon sa lupain. </div>
  <div id="chapter15_verse21">
    <b>
      <sup>21 </sup>
    </b>Kung tungkol sa iba pa sa mga pangyayari kay Menahem at sa lahat ng kaniyang ginawa, hindi ba nakasulat ang mga iyon sa aklat ng mga pangyayari nang mga araw ng mga hari ng Israel? </div>
  <div id="chapter15_verse22">
    <b>
      <sup>22 </sup>
    </b>Sa wakas si Menahem ay humigang kasama ng kaniyang mga ninuno, at si Pekahias na kaniyang anak ay nagsimulang maghari bilang kahalili niya.</div>
  <div id="chapter15_verse23">
    <b>
      <sup>23 </sup>
    </b>Nang ikalimampung taon ni Azarias na hari ng Juda, si Pekahias na anak ni Menahem ay naging hari sa Israel sa Samaria sa loob ng dalawang taon. </div>
  <div id="chapter15_verse24">
    <b>
      <sup>24 </sup>
    </b>At patuloy siyang gumawa ng masama sa paningin ni Jehova. Hindi niya nilisan ang mga kasalanan ni Jeroboam na anak ni Nebat, na pinangyari niyang ipagkasala ng Israel. </div>
  <div id="chapter15_verse25">
    <b>
      <sup>25 </sup>
    </b>At si Peka na anak ni Remalias na kaniyang ayudante ay nakipagsabuwatan laban sa kaniya at pinabagsak siya sa Samaria sa tirahang tore ng bahay ng hari kasama nina Argob at Arie, at kasama niya roon ang limampung lalaki mula sa mga anak ni Gilead. Kaya pinatay niya siya at nagsimulang maghari bilang kahalili niya. </div>
  <div id="chapter15_verse26">
    <b>
      <sup>26 </sup>
    </b>Kung tungkol sa iba pa sa mga pangyayari kay Pekahias at sa lahat ng kaniyang ginawa, doon nakasulat ang mga iyon sa aklat ng mga pangyayari <div id="page617"></div>nang mga araw ng mga hari ng Israel.</div>
  <div id="chapter15_verse27">
    <b>
      <sup>27 </sup>
    </b>Nang ikalimampu’t dalawang taon ni Azarias na hari ng Juda, si Peka na anak ni Remalias ay naging hari sa Israel sa Samaria sa loob ng dalawampung taon. </div>
  <div id="chapter15_verse28">
    <b>
      <sup>28 </sup>
    </b>At patuloy siyang gumawa ng masama sa paningin ni Jehova. Hindi niya nilisan ang mga kasalanan ni Jeroboam na anak ni Nebat, na pinangyari niyang ipagkasala ng Israel. </div>
  <div id="chapter15_verse29">
    <b>
      <sup>29 </sup>
    </b>Nang mga araw ni Peka na hari ng Israel, si Tiglat-pileser na hari ng Asirya ay pumaroon at kinuha ang Ijon at ang Abel-bet-maaca at ang Janoa at ang Kedes at ang Hazor at ang Gilead at ang Galilea, ang buong lupain ng Neptali, at dinala sila sa pagkatapon sa Asirya. </div>
  <div id="chapter15_verse30">
    <b>
      <sup>30 </sup>
    </b>Nang maglaon ay bumuo si Hosea na anak ni Elah ng sabuwatan laban kay Peka na anak ni Remalias at sinaktan siya at pinatay siya; at nagsimula siyang maghari bilang kahalili niya nang ikadalawampung taon ni Jotam na anak ni Uzias. </div>
  <div id="chapter15_verse31">
    <b>
      <sup>31 </sup>
    </b>Kung tungkol sa iba pa sa mga pangyayari kay Peka at sa lahat ng kaniyang ginawa, doon nakasulat ang mga iyon sa aklat ng mga pangyayari nang mga araw ng mga hari ng Israel.</div>
  <div id="chapter15_verse32">
    <b>
      <sup>32 </sup>
    </b>Nang ikalawang taon ni Peka na anak ni Remalias na hari ng Israel, si Jotam na anak ni Uzias na hari ng Juda ay naging hari. </div>
  <div id="chapter15_verse33">
    <b>
      <sup>33 </sup>
    </b>Dalawampu’t limang taóng gulang siya nang magsimula siyang maghari, at labing-anim na taon siyang naghari sa Jerusalem. At ang pangalan ng kaniyang ina ay Jerusa na anak ni Zadok. </div>
  <div id="chapter15_verse34">
    <b>
      <sup>34 </sup>
    </b>At patuloy siyang gumawa ng tama sa paningin ni Jehova. Ginawa niya ang ayon sa lahat ng ginawa ni Uzias na kaniyang ama. </div>
  <div id="chapter15_verse35">
    <b>
      <sup>35 </sup>
    </b>Kaya lamang ay hindi nawala ang matataas na dako. Ang bayan ay naghahain pa rin at gumagawa ng haing usok sa matataas na dako. Siya ang nagtayo ng mataas na pintuang-daan ng bahay ni Jehova. </div>
  <div id="chapter15_verse36">
    <b>
      <sup>36 </sup>
    </b>Kung tungkol sa iba pa sa mga pangyayari kay Jotam, kung ano ang kaniyang ginawa, hindi ba nakasulat ang mga iyon sa aklat ng mga pangyayari nang mga araw ng mga hari ng Juda? </div>
  <div id="chapter15_verse37">
    <b>
      <sup>37 </sup>
    </b>Nang mga araw na iyon ay pinasimulan ni Jehova na isugo laban sa Juda si Rezin na hari ng Sirya at si Peka na anak ni Remalias. </div>
  <div id="chapter15_verse38">
    <b>
      <sup>38 </sup>
    </b>Sa wakas si Jotam ay humigang kasama ng kaniyang mga ninuno at inilibing na kasama ng kaniyang mga ninuno sa Lunsod ni David na kaniyang ninuno; at si Ahaz na kaniyang anak ay nagsimulang maghari bilang kahalili niya.</div>
</div>