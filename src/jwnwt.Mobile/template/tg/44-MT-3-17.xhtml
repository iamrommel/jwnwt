<div><div id="chapter3_verse1"><span class="w_ch"><b>3 </b></span>Nang mga araw na iyon si Juan Bautista ay dumating na nangangaral sa ilang ng Judea, </div><div id="chapter3_verse2"><b><sup>2 </sup></b>na nagsasabi: “Magsisi kayo, sapagkat ang kaharian ng langit ay malapit na.” </div><div id="chapter3_verse3"><b><sup>3 </sup></b>Ito, sa katunayan, ang isa na tinutukoy sa pamamagitan ni Isaias na propeta sa mga salitang ito: “Makinig kayo! May sumisigaw sa ilang, ‘Ihanda ninyo ang daan ni Jehova! Tuwirin ninyo ang kaniyang mga landas.’ ” </div><div id="chapter3_verse4"><b><sup>4 </sup></b>Ngunit ang mismong Juan na ito ay may pananamit na balahibo ng kamelyo <div id="page1451"></div>at pamigkis na katad sa kaniyang mga balakang; ang kaniya ring pagkain ay mga kulisap na balang at pulot-pukyutang ligáw. </div><div id="chapter3_verse5"><b><sup>5 </sup></b>Nang magkagayon ay lumabas patungo sa kaniya ang Jerusalem at ang buong Judea at ang buong lupain sa palibot ng Jordan, </div><div id="chapter3_verse6"><b><sup>6 </sup></b>at ang mga tao ay binautismuhan niya sa Ilog Jordan, na hayagang nagtatapat ng kanilang mga kasalanan.</div><div id="chapter3_verse7"><b><sup>7 </sup></b>Nang makita niya ang marami sa mga Pariseo at mga Saduceo na pumaparoon sa bautismo, sinabi niya sa kanila: “Kayong supling ng mga ulupong, sino ang nagbigay-alam sa inyo upang tumakas mula sa dumarating na poot? </div><div id="chapter3_verse8"><b><sup>8 </sup></b>Kaya nga magluwal kayo ng bunga na angkop sa pagsisisi; </div><div id="chapter3_verse9"><b><sup>9 </sup></b>at huwag ninyong ipagpalagay na sabihin sa inyong sarili, ‘Bilang ama ay taglay namin si Abraham.’ Sapagkat sinasabi ko sa inyo na ang Diyos ay makapagbabangon ng mga anak kay Abraham mula sa mga batong ito. </div><div id="chapter3_verse10"><b><sup>10 </sup></b>Ang palakol ay nakalapag na sa ugat ng mga punungkahoy; bawat punungkahoy, kung gayon, na hindi nagluluwal ng mainam na bunga ay puputulin at ihahagis sa apoy. </div><div id="chapter3_verse11"><b><sup>11 </sup></b>Ako, sa ganang akin, ay nagbabautismo sa inyo sa tubig dahil sa inyong pagsisisi; ngunit ang isa na dumarating na kasunod ko ay mas malakas kaysa sa akin, na sa kaniyang mga sandalyas ay hindi ako nararapat mag-alis. Babautismuhan kayo ng isang iyon sa banal na espiritu at sa apoy. </div><div id="chapter3_verse12"><b><sup>12 </sup></b>Ang kaniyang palang pantahip ay nasa kamay niya, at lubusan niyang lilinisin ang kaniyang giikan, at titipunin sa kamalig ang kaniyang trigo, ngunit ang ipa ay kaniyang susunugin sa apoy na hindi mapapatay.”</div><div id="chapter3_verse13"><b><sup>13 </sup></b>Nang magkagayon ay dumating si Jesus mula sa Galilea patungo kay Juan sa Jordan, upang magpabautismo sa kaniya. </div><div id="chapter3_verse14"><b><sup>14 </sup></b>Ngunit tinangka siyang pigilan nitong huling nabanggit, na sinasabi: “Ako ang nangangailangang mabautismuhan mo, at ikaw pa ba ang pumaparito sa akin?” </div><div id="chapter3_verse15"><b><sup>15 </sup></b>Bilang tugon ay sinabi ni Jesus sa kaniya: “Hayaan mo na, sa pagkakataong ito, sapagkat ganito ang nararapat sa atin upang maisakatuparan ang lahat ng matuwid.” Nang magkagayon ay huminto siya sa pagpigil sa kaniya. </div><div id="chapter3_verse16"><b><sup>16 </sup></b>Pagkatapos na mabautismuhan ay kaagad na umahon si Jesus mula sa tubig; at, narito! ang langit ay nabuksan, at nakita niyang bumababa na tulad ng isang kalapati ang espiritu ng Diyos na lumalapag sa kaniya. </div><div id="chapter3_verse17"><b><sup>17 </sup></b>Narito! May tinig din mula sa langit na nagsabi: “Ito ang aking Anak, ang minamahal, na aking sinang-ayunan.”</div></div>