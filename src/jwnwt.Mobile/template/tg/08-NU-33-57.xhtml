<div><div id="chapter33_verse1"><span class="w_ch"><b>33 </b></span>Ito ang mga yugto ng paglalakbay ng mga anak ni Israel na lumabas mula sa lupain ng Ehipto ayon sa kanilang mga hukbo sa pamamagitan ng kamay ni Moises at ni Aaron. </div><div id="chapter33_verse2"><b><sup>2 </sup></b>At patuloy na itinala ni Moises ang mga dako ng paglisan ayon sa mga yugto ng kanilang paglalakbay sa utos ni Jehova; at ito ang mga yugto ng kanilang paglalakbay mula sa iba’t ibang dako ng paglisan: </div><div id="chapter33_verse3"><b><sup>3 </sup></b>At lumisan sila mula sa Rameses nang unang buwan, noong ikalabinlimang araw ng unang buwan. Nang mismong araw pagkaraan ng paskuwa ay lumabas ang <div id="page279"></div>mga anak ni Israel na may kamay na nakataas sa paningin ng lahat ng mga Ehipsiyo. </div><div id="chapter33_verse4"><b><sup>4 </sup></b>Samantala ay inililibing ng mga Ehipsiyo yaong mga sinaktan ni Jehova sa kanila, samakatuwid ay ang lahat ng panganay; at sa kanilang mga diyos ay naglapat si Jehova ng mga kahatulan.</div><div id="chapter33_verse5"><b><sup>5 </sup></b>Sa gayon ay lumisan ang mga anak ni Israel mula sa Rameses at nagkampo sa Sucot. </div><div id="chapter33_verse6"><b><sup>6 </sup></b>Pagkatapos ay lumisan sila mula sa Sucot at nagkampo sa Etham, na nasa gilid ng ilang. </div><div id="chapter33_verse7"><b><sup>7 </sup></b>Sumunod ay lumisan sila mula sa Etham at bumalik patungo sa Pihahirot, na nasa tapat ng Baal-zepon; at nagkampo sila sa harap ng Migdol. </div><div id="chapter33_verse8"><b><sup>8 </sup></b>Pagkatapos ay lumisan sila mula sa Pihahirot at dumaan sa gitna ng dagat patungo sa ilang at patuloy na humayo sa loob ng tatlong-araw na paglalakbay sa ilang ng Etham at nagkampo sa Marah.</div><div id="chapter33_verse9"><b><sup>9 </sup></b>Pagkatapos ay lumisan sila mula sa Marah at dumating sa Elim. At sa Elim ay may labindalawang bukal ng tubig at pitumpung puno ng palma. Kaya nagkampo sila roon. </div><div id="chapter33_verse10"><b><sup>10 </sup></b>Sumunod ay lumisan sila mula sa Elim at nagkampo sa tabi ng Dagat na Pula. </div><div id="chapter33_verse11"><b><sup>11 </sup></b>Pagkatapos ay lumisan sila mula sa Dagat na Pula at nagkampo sa ilang ng Sin. </div><div id="chapter33_verse12"><b><sup>12 </sup></b>Pagkatapos ay lumisan sila mula sa ilang ng Sin at nagkampo sa Dopka. </div><div id="chapter33_verse13"><b><sup>13 </sup></b>Nang maglaon ay lumisan sila mula sa Dopka at nagkampo sa Alus. </div><div id="chapter33_verse14"><b><sup>14 </sup></b>Sumunod ay lumisan sila mula sa Alus at nagkampo sa Repidim. At doon ay walang tubig na maiinom ang bayan. </div><div id="chapter33_verse15"><b><sup>15 </sup></b>Pagkatapos ay lumisan sila mula sa Repidim at nagkampo sa ilang ng Sinai.</div><div id="chapter33_verse16"><b><sup>16 </sup></b>Sumunod ay lumisan sila mula sa ilang ng Sinai at nagkampo sa Kibrot-hataava. </div><div id="chapter33_verse17"><b><sup>17 </sup></b>Pagkatapos ay lumisan sila mula sa Kibrot-hataava at nagkampo sa Hazerot. </div><div id="chapter33_verse18"><b><sup>18 </sup></b>Pagkatapos ay lumisan sila mula sa Hazerot at nagkampo sa Ritma. </div><div id="chapter33_verse19"><b><sup>19 </sup></b>Sumunod ay lumisan sila mula sa Ritma at nagkampo sa Rimon-perez. </div><div id="chapter33_verse20"><b><sup>20 </sup></b>Pagkatapos ay lumisan sila mula sa Rimon-perez at nagkampo sa Libna. </div><div id="chapter33_verse21"><b><sup>21 </sup></b>Nang maglaon ay lumisan sila mula sa Libna at nagkampo sa Risa. </div><div id="chapter33_verse22"><b><sup>22 </sup></b>Sumunod ay lumisan sila mula sa Risa at nagkampo sa Kehelata. </div><div id="chapter33_verse23"><b><sup>23 </sup></b>Pagkatapos ay lumisan sila mula sa Kehelata at nagkampo sa Bundok Seper.</div><div id="chapter33_verse24"><b><sup>24 </sup></b>Pagkatapos ay lumisan sila mula sa Bundok Seper at nagkampo sa Harada. </div><div id="chapter33_verse25"><b><sup>25 </sup></b>Pagkatapos ay lumisan sila mula sa Harada at nagkampo sa Makelot. </div><div id="chapter33_verse26"><b><sup>26 </sup></b>Sumunod ay lumisan sila mula sa Makelot at nagkampo sa Tahat. </div><div id="chapter33_verse27"><b><sup>27 </sup></b>Pagkatapos ay lumisan sila mula sa Tahat at nagkampo sa Tera. </div><div id="chapter33_verse28"><b><sup>28 </sup></b>Pagkatapos ay lumisan sila mula sa Tera at nagkampo sa Mitka. </div><div id="chapter33_verse29"><b><sup>29 </sup></b>Nang maglaon ay lumisan sila mula sa Mitka at nagkampo sa Hasmona. </div><div id="chapter33_verse30"><b><sup>30 </sup></b>Sumunod ay lumisan sila mula sa Hasmona at nagkampo sa Moserot. </div><div id="chapter33_verse31"><b><sup>31 </sup></b>Pagkatapos ay lumisan sila mula sa Moserot at nagkampo sa Bene-jaakan. </div><div id="chapter33_verse32"><b><sup>32 </sup></b>Pagkatapos ay lumisan sila mula sa Bene-jaakan at nagkampo sa Hor-hagidgad. </div><div id="chapter33_verse33"><b><sup>33 </sup></b>Sumunod ay lumisan sila mula sa Hor-hagidgad at nagkampo sa Jotbata. </div><div id="chapter33_verse34"><b><sup>34 </sup></b>Nang maglaon ay lumisan sila mula sa Jotbata at nagkampo sa Abrona. </div><div id="chapter33_verse35"><b><sup>35 </sup></b>Pagkatapos ay lumisan sila mula sa Abrona at nagkampo sa Ezion-geber. </div><div id="chapter33_verse36"><b><sup>36 </sup></b>Pagkatapos ay lumisan sila mula sa Ezion-geber at nagkampo sa ilang ng Zin, na siyang Kades.</div><div id="chapter33_verse37"><b><sup>37 </sup></b>Nang maglaon ay lumisan sila mula sa Kades at nagkampo <div id="page280"></div>sa Bundok Hor, sa hanggahan ng lupain ng Edom. </div><div id="chapter33_verse38"><b><sup>38 </sup></b>At si Aaron na saserdote ay umahon sa Bundok Hor sa utos ni Jehova at namatay roon nang ikaapatnapung taon ng paglabas ng mga anak ni Israel mula sa lupain ng Ehipto, nang ikalimang buwan, noong ikaisa ng buwan. </div><div id="chapter33_verse39"><b><sup>39 </sup></b>At si Aaron ay isang daan at dalawampu’t tatlong taóng gulang nang mamatay siya sa Bundok Hor.</div><div id="chapter33_verse40"><b><sup>40 </sup></b>At narinig ng Canaanita, na hari ng Arad, samantalang nananahanan siya sa Negeb, sa lupain ng Canaan, ang tungkol sa pagdating ng mga anak ni Israel.</div><div id="chapter33_verse41"><b><sup>41 </sup></b>Sa kalaunan ay lumisan sila mula sa Bundok Hor at nagkampo sa Zalmona. </div><div id="chapter33_verse42"><b><sup>42 </sup></b>Pagkatapos ay lumisan sila mula sa Zalmona at nagkampo sa Punon. </div><div id="chapter33_verse43"><b><sup>43 </sup></b>Sumunod ay lumisan sila mula sa Punon at nagkampo sa Obot. </div><div id="chapter33_verse44"><b><sup>44 </sup></b>Pagkatapos ay lumisan sila mula sa Obot at nagkampo sa Iye-abarim sa hanggahan ng Moab. </div><div id="chapter33_verse45"><b><sup>45 </sup></b>Nang maglaon ay lumisan sila mula sa Iyim at nagkampo sa Dibon-gad. </div><div id="chapter33_verse46"><b><sup>46 </sup></b>Pagkatapos ay lumisan sila mula sa Dibon-gad at nagkampo sa Almon-diblataim. </div><div id="chapter33_verse47"><b><sup>47 </sup></b>Pagkatapos ay lumisan sila mula sa Almon-diblataim at nagkampo sa mga bundok ng Abarim sa harap ng Nebo. </div><div id="chapter33_verse48"><b><sup>48 </sup></b>Nang dakong huli ay lumisan sila mula sa mga bundok ng Abarim at nagkampo sa mga disyertong kapatagan ng Moab sa tabi ng Jordan sa Jerico. </div><div id="chapter33_verse49"><b><sup>49 </sup></b>At patuloy silang nagkampo sa tabi ng Jordan mula sa Bet-jesimot hanggang sa Abel-sitim sa mga disyertong kapatagan ng Moab.</div><div id="chapter33_verse50"><b><sup>50 </sup></b>At nagsalita si Jehova kay Moises sa mga disyertong kapatagan ng Moab sa tabi ng Jordan sa Jerico, na sinasabi: </div><div id="chapter33_verse51"><b><sup>51 </sup></b>“Salitain mo sa mga anak ni Israel, at sabihin mo sa kanila, ‘Tatawirin ninyo ang Jordan patungo sa lupain ng Canaan. </div><div id="chapter33_verse52"><b><sup>52 </sup></b>At itataboy ninyo ang lahat ng tumatahan sa lupain mula sa harap ninyo at sisirain ninyo ang lahat ng kanilang mga rebultong bato, at ang lahat ng kanilang mga imahen na binubong metal ay sisirain ninyo, at ang lahat ng kanilang sagradong matataas na dako ay gigibain ninyo. </div><div id="chapter33_verse53"><b><sup>53 </sup></b>At aariin ninyo ang lupain at mananahanan kayo roon, sapagkat sa inyo ay tiyak na ibibigay ko ang lupain upang ariin iyon. </div><div id="chapter33_verse54"><b><sup>54 </sup></b>At paghahati-hatian ninyo ang lupain bilang pag-aari sa pamamagitan ng palabunutan ayon sa inyong mga pamilya. Ang marami ay daragdagan ninyo ng kaniyang mana, at ang kaunti ay babawasan ninyo ng kaniyang mana. Kung saan lumabas ang palabunot para sa kaniya, iyon ang magiging kaniya. Ayon sa mga tribo ng inyong mga ama ay paglalaanan ninyo ang inyong sarili ng lupaing ari-arian.</div><div id="chapter33_verse55"><b><sup>55 </sup></b>“‘Ngunit kung hindi ninyo itataboy ang mga tumatahan sa lupain mula sa harap ninyo, yaong mga ititira ninyo sa kanila ay tiyak na magiging parang mga panusok sa inyong mga mata at parang mga tinik sa inyong mga tagiliran, at liligaligin nga nila kayo sa lupain na inyong tatahanan. </div><div id="chapter33_verse56"><b><sup>56 </sup></b>At mangyayari nga na kung ano ang inisip kong gawin sa kanila ay gagawin ko sa inyo.’”</div></div>