<div>
  <div id="chapter4_verse1">
    <span class="w_ch">
      <b>4 </b>
    </span>Samakatuwid, yamang may naiwan pang pangako ng pagpasok sa kaniyang kapahingahan, matakot tayo na baka balang-araw ay may sinuman sa inyo na waring nagkulang doon. </div>
  <div id="chapter4_verse2">
    <b>
      <sup>2 </sup>
    </b>Sapagkat ipinahayag din sa atin ang mabuting balita, gaya rin sa kanila; ngunit ang salita na napakinggan ay hindi naging kapaki-pakinabang sa kanila, sapagkat hindi sila kaisa sa pananampalataya niyaong mga talagang nakarinig. </div>
  <div id="chapter4_verse3">
    <b>
      <sup>3 </sup>
    </b>Sapagkat tayo na mga nanampalataya ay pumapasok sa kapahingahan, gaya ng kaniyang sinabi: “Kaya sumumpa ako sa aking galit, ‘Hindi sila papasok sa aking kapahingahan,’ ” bagaman ang kaniyang mga gawa ay tapos na mula pa nang pagkakatatag ng sanlibutan. </div>
  <div id="chapter4_verse4">
    <b>
      <sup>4 </sup>
    </b>Sapagkat sa isang dako ay sinabi niya tungkol sa ikapitong araw ang gaya ng sumusunod: “At ang Diyos ay nagpahinga noong ikapitong araw mula sa lahat ng kaniyang mga gawa,” </div>
  <div id="chapter4_verse5">
    <b>
      <sup>5 </sup>
    </b>at muli sa dakong ito: “Hindi sila papasok sa aking kapahingahan.”</div>
  <div id="chapter4_verse6">
    <b>
      <sup>6 </sup>
    </b>Samakatuwid, yamang nananatili pa ang pagpasok doon ng iba, at yaong mga unang pinagpahayagan ng mabuting balita ay hindi pumasok dahil sa pagsuway, </div>
  <div id="chapter4_verse7">
    <b>
      <sup>7 </sup>
    </b>muli siyang nagtakda ng isang araw sa pamamagitan ng pagsasabi pagkatapos ng napakahabang panahon sa awit ni David “Ngayon”; gaya ng nabanggit sa itaas: “Kung ngayon ay maririnig ninyo ang kaniyang tinig, huwag ninyong patigasin ang inyong mga puso.” </div>
  <div id="chapter4_verse8">
    <b>
      <sup>8 </sup>
    </b>Sapagkat kung inakay sila ni Josue sa isang dako ng kapahingahan, hindi na sana nagsalita ang Diyos pagkatapos tungkol sa iba pang araw. </div>
  <div id="chapter4_verse9">
    <b>
      <sup>9 </sup>
    </b>Kaya may nananatili pang sabbath na pagpapahinga para sa bayan ng Diyos. </div>
  <div id="chapter4_verse10">
    <b>
      <sup>10 </sup>
    </b>Sapagkat ang tao na pumasok sa kapahingahan ng Diyos ay nagpahinga na rin naman mula sa kaniyang sariling mga gawa, gaya ng ginawa ng <div id="page1811"></div>Diyos mula sa kaniyang mga gawa.</div>
  <div id="chapter4_verse11">
    <b>
      <sup>11 </sup>
    </b>Samakatuwid ay gawin natin ang ating buong makakaya na pumasok sa kapahingahang iyon, dahil baka may sinumang mahulog sa gayunding uri ng pagsuway. </div>
  <div id="chapter4_verse12">
    <b>
      <sup>12 </sup>
    </b>Sapagkat ang salita ng Diyos ay buháy at may lakas at mas matalas kaysa sa anumang tabak na may dalawang talim at tumatagos maging hanggang sa paghihiwalay ng kaluluwa at espiritu, at ng mga kasukasuan at ng kanilang utak sa buto, at may kakayahang umunawa ng mga kaisipan at mga intensiyon ng puso. </div>
  <div id="chapter4_verse13">
    <b>
      <sup>13 </sup>
    </b>At walang nilalang na hindi hayag sa kaniyang paningin, kundi ang lahat ng bagay ay hubad at hayagang nakalantad sa mga mata niya na pagsusulitan natin.</div>
  <div id="chapter4_verse14">
    <b>
      <sup>14 </sup>
    </b>Samakatuwid, yamang tayo ay may isang dakilang mataas na saserdote na pumasok sa langit, si Jesus na Anak ng Diyos, manghawakan tayo sa ating pagpapahayag tungkol sa kaniya. </div>
  <div id="chapter4_verse15">
    <b>
      <sup>15 </sup>
    </b>Sapagkat taglay natin bilang mataas na saserdote, hindi ang isa na hindi magawang makiramay sa ating mga kahinaan, kundi ang isa na sinubok sa lahat ng bagay tulad natin, ngunit walang kasalanan. </div>
  <div id="chapter4_verse16">
    <b>
      <sup>16 </sup>
    </b>Samakatuwid, lumapit tayo nang may kalayaan sa pagsasalita sa trono ng di-sana-nararapat na kabaitan, upang makapagtamo tayo ng awa at makasumpong ng di-sana-nararapat na kabaitan bilang tulong sa tamang panahon.</div>
</div>