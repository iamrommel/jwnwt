<div><div id="chapter3_verse1"><span class="w_ch"><b>3 </b></span>Gayunman, kung ibinangon kayong kasama ng Kristo, patuloy ninyong hanapin ang mga bagay na nasa itaas, kung saan ang Kristo ay nakaupo sa kanan ng Diyos. </div><div id="chapter3_verse2"><b><sup>2 </sup></b>Panatilihin ninyong nakatuon ang inyong mga pag-iisip sa mga bagay na nasa itaas, hindi sa mga bagay na nasa ibabaw ng lupa. </div><div id="chapter3_verse3"><b><sup>3 </sup></b>Sapagkat kayo ay namatay, at ang inyong buhay ay nakatagong kasama ng Kristo kaisa ng Diyos. </div><div id="chapter3_verse4"><b><sup>4 </sup></b>Kapag ang Kristo, na ating buhay, ay nahayag, kung magkagayon ay mahahayag din kayong kasama niya sa kaluwalhatian.</div><div id="chapter3_verse5"><b><sup>5 </sup></b>Patayin ninyo, kung gayon, ang mga sangkap ng inyong katawan na nasa ibabaw ng lupa may kinalaman sa pakikiapid, karumihan, pita sa sekso, nakasasakit na pagnanasa, at kaimbutan, na siyang idolatriya. </div><div id="chapter3_verse6"><b><sup>6 </sup></b>Dahil sa mga bagay na iyon ay dumarating ang poot <div id="page1781"></div>ng Diyos. </div><div id="chapter3_verse7"><b><sup>7 </sup></b>Sa mismong mga bagay na iyon ay minsan na rin kayong lumakad noong nabubuhay kayo sa mga iyon. </div><div id="chapter3_verse8"><b><sup>8 </sup></b>Ngunit ngayon ay alisin nga ninyo ang lahat ng mga iyon sa inyo, poot, galit, kasamaan, mapang-abusong pananalita, at malaswang pananalita mula sa inyong bibig. </div><div id="chapter3_verse9"><b><sup>9 </sup></b>Huwag kayong magsisinungaling sa isa’t isa. Hubarin ninyo ang lumang personalidad pati na ang mga gawain nito, </div><div id="chapter3_verse10"><b><sup>10 </sup></b>at damtan ninyo ang inyong sarili ng bagong personalidad, na sa pamamagitan ng tumpak na kaalaman ay ginagawang bago ayon sa larawan ng Isa na lumalang nito, </div><div id="chapter3_verse11"><b><sup>11 </sup></b>kung saan walang Griego ni Judio, pagtutuli ni di-pagtutuli, banyaga, Scita, alipin, taong laya, kundi si Kristo ang lahat ng bagay at nasa lahat.</div><div id="chapter3_verse12"><b><sup>12 </sup></b>Alinsunod dito, bilang mga pinili ng Diyos, banal at iniibig, damtan ninyo ang inyong sarili ng magiliw na pagmamahal na may habag, kabaitan, kababaan ng pag-iisip, kahinahunan, at mahabang pagtitiis. </div><div id="chapter3_verse13"><b><sup>13 </sup></b>Patuloy ninyong pagtiisan ang isa’t isa at lubusang patawarin ang isa’t isa kung ang sinuman ay may dahilan sa pagrereklamo laban sa iba. Kung paanong si Jehova ay lubusang nagpatawad sa inyo, gayon din naman ang gawin ninyo. </div><div id="chapter3_verse14"><b><sup>14 </sup></b>Ngunit, bukod pa sa lahat ng bagay na ito, damtan ninyo ang inyong sarili ng pag-ibig, sapagkat ito ay isang sakdal na bigkis ng pagkakaisa.</div><div id="chapter3_verse15"><b><sup>15 </sup></b>Gayundin, hayaang ang kapayapaan ng Kristo ang pumatnubay sa inyong mga puso, sapagkat doon nga kayo tinawag sa isang katawan. At ipakita ninyong kayo ay mapagpasalamat. </div><div id="chapter3_verse16"><b><sup>16 </sup></b>Hayaang ang salita ng Kristo ay manahan sa inyo nang sagana sa buong karunungan. Patuloy na magturo at magpaalalahanan sa isa’t isa sa pamamagitan ng mga salmo, mga papuri sa Diyos, mga espirituwal na awit na may kagandahang-loob, na umaawit sa inyong mga puso kay Jehova. </div><div id="chapter3_verse17"><b><sup>17 </sup></b>At anuman ang inyong ginagawa sa salita o sa gawa, gawin ninyo ang lahat ng bagay sa pangalan ng Panginoong Jesus, na pinasasalamatan ang Diyos na Ama sa pamamagitan niya.</div><div id="chapter3_verse18"><b><sup>18 </sup></b>Kayong mga asawang babae, magpasakop kayo sa inyu-inyong asawang lalaki, gaya ng nararapat sa Panginoon. </div><div id="chapter3_verse19"><b><sup>19 </sup></b>Kayong mga asawang lalaki, patuloy na ibigin ang inyu-inyong asawang babae at huwag kayong magalit sa kanila nang may kapaitan. </div><div id="chapter3_verse20"><b><sup>20 </sup></b>Kayong mga anak, maging masunurin kayo sa inyong mga magulang sa lahat ng bagay, sapagkat ito ay lubhang kalugud-lugod sa Panginoon. </div><div id="chapter3_verse21"><b><sup>21 </sup></b>Kayong mga ama, huwag ninyong yamutin ang inyong mga anak, upang hindi sila masiraan ng loob. </div><div id="chapter3_verse22"><b><sup>22 </sup></b>Kayong mga alipin, maging masunurin kayo sa lahat ng bagay doon sa inyong mga panginoon ayon sa laman, hindi sa pamamagitan ng mga gawa na pakitang-taong paglilingkod, gaya ng mga nagpapalugod sa tao, kundi may kataimtiman ng puso, na may takot kay Jehova. </div><div id="chapter3_verse23"><b><sup>23 </sup></b>Anuman ang inyong ginagawa, gawin ninyo ito nang buong kaluluwa na gaya ng kay Jehova, at hindi sa mga tao, </div><div id="chapter3_verse24"><b><sup>24 </sup></b>sapagkat alam ninyong tatanggapin ninyo mula kay Jehova ang kaukulang gantimpala ng mana. Magpaalipin kayo sa Panginoon, kay Kristo. </div><div id="chapter3_verse25"><b><sup>25 </sup></b>Tiyak nga na bilang ganti ay tatanggapin niyaong gumagawa ng mali ang anumang ginawa <div id="page1782"></div>niya nang may kamalian, at walang pagtatangi.</div></div>