<div>
  <div id="chapter6_verse1">
    <span class="w_ch">
      <b>6 </b>
    </span>At nagsalita pa si Jehova kay Moises, na sinasabi: </div>
  <div id="chapter6_verse2">
    <b>
      <sup>2 </sup>
    </b>“Salitain mo sa mga anak ni Israel at sabihin mo sa kanila, ‘Kung ang isang lalaki o isang babae ay gumawa ng isang pantanging panata na mamuhay bilang Nazareo para kay Jehova, </div>
  <div id="chapter6_verse3">
    <b>
      <sup>3 </sup>
    </b>siya ay iiwas sa alak at nakalalangong inumin. Huwag siyang iinom ng sukà ng alak o ng sukà ng nakalalangong inumin, ni iinom man siya ng anumang likidong gawa mula sa ubas, ni kakain man ng ubas na sariwa o pinatuyo. </div>
  <div id="chapter6_verse4">
    <b>
      <sup>4 </sup>
    </b>Sa lahat ng mga araw ng kaniyang pagka-Nazareo ay hindi siya kakain ng anumang bagay na ginawa mula sa punong ubas na pang-alak, mula sa hilaw na ubas hanggang sa balat.</div>
  <div id="chapter6_verse5">
    <b>
      <sup>5 </sup>
    </b>“‘Sa lahat ng mga araw ng panata ng kaniyang pagka-Nazareo ay walang labaha ang pararaanin sa kaniyang ulo; hanggang sa malubos ang mga araw ng pagkakabukod niya para kay Jehova, magpapakabanal siya sa pamamagitan ng pagpapahaba ng buhok ng kaniyang ulo. </div>
  <div id="chapter6_verse6">
    <b>
      <sup>6 </sup>
    </b>Sa lahat ng mga araw ng kaniyang pananatiling nakabukod para kay Jehova ay hindi siya makalalapit sa sinumang patay na kaluluwa. </div>
  <div id="chapter6_verse7">
    <b>
      <sup>7 </sup>
    </b>Kahit na dahil sa kaniyang ama o sa kaniyang ina o sa kaniyang kapatid na lalaki o sa kaniyang kapatid na babae ay huwag siyang magpapakarungis kapag sila ay namatay, sapagkat ang tanda ng kaniyang pagka-Nazareo para sa kaniyang Diyos ay nasa kaniyang ulo.</div>
  <div id="chapter6_verse8">
    <b>
      <sup>8 </sup>
    </b>“‘Sa lahat ng mga araw ng kaniyang pagka-Nazareo ay banal siya kay Jehova. </div>
  <div id="chapter6_verse9">
    <b>
      <sup>9 </sup>
    </b>Ngunit kung ang sinumang mamamatay na ay biglang mamatay sa tabi niya anupat nadungisan niya ang ulo ng kaniyang pagka-Nazareo, aahitan nga niya ang kaniyang ulo sa araw ng pagtatatag <div id="page227"></div>ng kaniyang pagkakadalisay. Sa ikapitong araw ay aahitan niya ito. </div>
  <div id="chapter6_verse10">
    <b>
      <sup>10 </sup>
    </b>At sa ikawalong araw ay magdadala siya ng dalawang batu-bato o dalawang inakáy na kalapati sa saserdote sa pasukan ng tolda ng kapisanan. </div>
  <div id="chapter6_verse11">
    <b>
      <sup>11 </sup>
    </b>At gagamitin ng saserdote ang isa bilang handog ukol sa kasalanan at ang isa bilang handog na sinusunog at magbabayad-sala para sa kaniya, yamang nagkasala siya dahil sa patay na kaluluwa. Sa gayon ay pababanalin niya ang kaniyang ulo sa araw na iyon. </div>
  <div id="chapter6_verse12">
    <b>
      <sup>12 </sup>
    </b>At mamumuhay siya bilang Nazareo para kay Jehova sa mga araw ng kaniyang pagka-Nazareo, at magdadala siya ng isang batang barakong tupa na nasa unang taon nito bilang handog ukol sa pagkakasala; at ang mga araw noong una ay hindi ibibilang sapagkat dinungisan niya ang kaniyang pagka-Nazareo.</div>
  <div id="chapter6_verse13">
    <b>
      <sup>13 </sup>
    </b>“‘At ito ang kautusan tungkol sa Nazareo: Sa araw na malubos ang mga araw ng kaniyang pagka-Nazareo, siya ay dadalhin sa pasukan ng tolda ng kapisanan. </div>
  <div id="chapter6_verse14">
    <b>
      <sup>14 </sup>
    </b>At ihahandog niya bilang kaniyang handog kay Jehova ang isang malusog na batang barakong tupa na nasa unang taon nito bilang handog na sinusunog at isang malusog na babaing kordero na nasa unang taon nito bilang handog ukol sa kasalanan at isang malusog na barakong tupa bilang haing pansalu-salo, </div>
  <div id="chapter6_verse15">
    <b>
      <sup>15 </sup>
    </b>at isang basket ng mga tinapay na hugis-singsing na walang pampaalsa mula sa mainam na harina, na nilagyan ng langis, at maninipis na tinapay na walang pampaalsa na pinahiran ng langis, at ang kanilang handog na mga butil at ang kanilang mga handog na inumin. </div>
  <div id="chapter6_verse16">
    <b>
      <sup>16 </sup>
    </b>At ihahandog ng saserdote ang mga iyon sa harap ni Jehova at ibibigay ang kaniyang handog ukol sa kasalanan at ang kaniyang handog na sinusunog. </div>
  <div id="chapter6_verse17">
    <b>
      <sup>17 </sup>
    </b>At ihaharap niya kay Jehova ang barakong tupa bilang haing pansalu-salo kasama ang basket ng mga tinapay na walang pampaalsa; at ihaharap ng saserdote ang handog na mga butil nito at ang handog na inumin nito.</div>
  <div id="chapter6_verse18">
    <b>
      <sup>18 </sup>
    </b>“‘At aahitan ng Nazareo ang ulo ng kaniyang pagka-Nazareo sa pasukan ng tolda ng kapisanan, at kukunin niya ang buhok ng ulo ng kaniyang pagka-Nazareo at ilalagay iyon sa ibabaw ng apoy na nasa ilalim ng haing pansalu-salo. </div>
  <div id="chapter6_verse19">
    <b>
      <sup>19 </sup>
    </b>At kukunin ng saserdote ang isang pinakuluang balikat mula sa barakong tupa at ang isang tinapay na hugis-singsing na walang pampaalsa mula sa basket, at ang isang manipis na tinapay na walang pampaalsa, at ilalagay ang mga iyon sa mga palad ng Nazareo pagkatapos niyang maipaahit ang tanda ng kaniyang pagka-Nazareo. </div>
  <div id="chapter6_verse20">
    <b>
      <sup>20 </sup>
    </b>At ikakaway ng saserdote ang mga iyon bilang handog na ikinakaway sa harap ni Jehova. Ito ay banal para sa saserdote, kasama ng dibdib ng handog na ikinakaway at ng binti ng abuloy. At pagkatapos ay makaiinom ng alak ang Nazareo.</div>
  <div id="chapter6_verse21">
    <b>
      <sup>21 </sup>
    </b>“‘Ito ang kautusan tungkol sa Nazareo na nananata—ang kaniyang handog kay Jehova dahil sa kaniyang pagka-Nazareo, bukod pa roon sa makakayanan niya. Ayon sa kaniyang ipananata, gayon ang gagawin niya dahil sa kautusan tungkol sa kaniyang pagka-Nazareo.’”</div>
  <div id="chapter6_verse22">
    <b>
      <sup>22 </sup>
    </b>At nagsalita si Jehova kay Moises, na sinasabi: </div>
  <div id="chapter6_verse23">
    <b>
      <sup>23 </sup>
    </b>“Salitain mo kay Aaron at sa kaniyang mga anak, na sinasabi, ‘Ganito ninyo pagpapalain ang mga <div id="page228"></div>anak ni Israel, na sinasabi sa kanila:</div>
  <div id="chapter6_verse27">
    <b>
      <sup>27 </sup>
    </b>At ilalagay nila ang aking pangalan sa mga anak ni Israel, upang pagpalain ko sila.”</div>
</div>