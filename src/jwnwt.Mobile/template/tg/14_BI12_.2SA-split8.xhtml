<div>
  <div id="chapter8_verse1">
    <span class="w_ch">
      <b>8 </b>
    </span>At nangyari nga na pagkatapos nito ay pinabagsak ni David ang mga Filisteo at sinupil sila, at kinuha ni David ang Meteg-amma mula sa kamay ng mga Filisteo.</div>
  <div id="chapter8_verse2">
    <b>
      <sup>2 </sup>
    </b>At pinabagsak niya ang mga Moabita at sinukat niya sila ng pisi, na pinahihiga sila sa lupa, at sumukat siya ng dalawang pisi upang patayin sila, at isang buong pisi upang panatilihin silang buháy; at ang mga Moabita ay naging mga lingkod ni David na nagdadala ng tributo.</div>
  <div id="chapter8_verse3">
    <b>
      <sup>3 </sup>
    </b>At pinabagsak ni David si Hadadezer na anak ni Rehob na hari ng Zoba samantalang yumayaon siya upang muling ibalik ang kaniyang pamamahala sa may ilog ng Eufrates. </div>
  <div id="chapter8_verse4">
    <b>
      <sup>4 </sup>
    </b>At nakabihag si David mula sa kaniya ng isang libo pitong daang mangangabayo at dalawampung libong lalaking naglalakad; at pinilay ni David ang lahat ng kabayong pangkaro, ngunit nagtira siya sa kanila ng isang daang kabayong pangkaro.</div>
  <div id="chapter8_verse5">
    <b>
      <sup>5 </sup>
    </b>Nang dumating ang Sirya ng Damasco upang tulungan si Hadadezer na hari ng Zoba, pinabagsak ni David sa mga Siryano ang dalawampu’t dalawang libong lalaki. </div>
  <div id="chapter8_verse6">
    <b>
      <sup>6 </sup>
    </b>Isa pa, naglagay si David ng mga garison sa Sirya ng Damasco; at ang mga Siryano ay naging mga lingkod ni David na nagdadala ng tributo. At si Jehova ay patuloy na nagliligtas kay David saanman siya pumaroon. </div>
  <div id="chapter8_verse7">
    <b>
      <sup>7 </sup>
    </b>Bukod diyan, kinuha ni David ang mga bilog na kalasag na yari sa ginto na nasa mga lingkod ni Hadadezer at dinala ang mga iyon sa Jerusalem. </div>
  <div id="chapter8_verse8">
    <b>
      <sup>8 </sup>
    </b>At mula sa Beta at Berotai, na mga lunsod ni Hadadezer, si Haring David ay kumuha ng pagkarami-raming tanso.</div>
  <div id="chapter8_verse9">
    <b>
      <sup>9 </sup>
    </b>At narinig ni Toi na hari ng Hamat na pinabagsak ni David ang buong hukbong militar ni Hadadezer. </div>
  <div id="chapter8_verse10">
    <b>
      <sup>10 </sup>
    </b>Kaya isinugo ni Toi kay Haring David si Joram na kaniyang anak upang tanungin siya tungkol sa kaniyang kalagayan at batiin siya sa dahilang nakipaglaban siya kay Hadadezer anupat napabagsak niya ito (sapagkat si Hadadezer ay sinanay sa pakikidigma laban kay Toi); at sa kaniyang kamay ay may mga kagamitang pilak at mga kagamitang ginto at mga kagamitang tanso. </div>
  <div id="chapter8_verse11">
    <b>
      <sup>11 </sup>
    </b>Ang mga ito rin ay pinabanal ni Haring David kay Jehova, kasama ang pilak at ang ginto na pinabanal niya mula sa lahat ng bansa na sinupil niya, </div>
  <div id="chapter8_verse12">
    <b>
      <sup>12 </sup>
    </b>mula sa Sirya at mula sa Moab at mula sa mga anak ni Ammon at mula sa mga Filisteo at mula sa Amalek at mula sa nasamsam kay Hadadezer na anak ni Rehob na hari ng Zoba. </div>
  <div id="chapter8_verse13">
    <b>
      <sup>13 </sup>
    </b>At si David ay gumawa ng isang pangalan nang bumalik siya mula sa pagpapabagsak sa mga Edomita sa Libis ng Asin—labingwalong libo. </div>
  <div id="chapter8_verse14">
    <b>
      <sup>14 </sup>
    </b>At nagpanatili siya ng mga garison sa Edom. Sa buong Edom ay naglagay siya ng mga garison, at ang lahat ng Edomita ay naging mga lingkod ni David; at laging inililigtas ni Jehova si David saanman siya pumaroon.</div>
  <div id="chapter8_verse15">
    <b>
      <sup>15 </sup>
    </b>At si David ay patuloy na naghari sa buong Israel; at si David ay patuluyang naglalapat ng hudisyal na pasiya at katuwiran para sa kaniyang <div id="page502"></div>buong bayan. </div>
  <div id="chapter8_verse16">
    <b>
      <sup>16 </sup>
    </b>At si Joab na anak ni Zeruias ang namamahala sa hukbo; at si Jehosapat na anak ni Ahilud ang tagapagtala. </div>
  <div id="chapter8_verse17">
    <b>
      <sup>17 </sup>
    </b>At si Zadok na anak ni Ahitub at si Ahimelec na anak ni Abiatar ang mga saserdote, at si Seraias ang kalihim. </div>
  <div id="chapter8_verse18">
    <b>
      <sup>18 </sup>
    </b>At si Benaias na anak ni Jehoiada ang namamahala sa mga Kereteo at sa mga Peleteo. Kung tungkol sa mga anak ni David, sila ay naging mga saserdote.</div>
</div>