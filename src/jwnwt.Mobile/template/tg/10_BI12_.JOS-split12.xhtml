<div>
  <div id="chapter12_verse1">
    <span class="w_ch">
      <b>12 </b>
    </span>At ito ang mga hari sa lupain na tinalo ng mga anak ni Israel at ang lupain ng mga ito ang kanilang inari sa panig ng Jordan sa dakong sikatan ng araw, mula sa agusang libis ng Arnon hanggang sa Bundok Hermon at sa buong Araba patungo sa sikatan ng araw: </div>
  <div id="chapter12_verse2">
    <b>
      <sup>2 </sup>
    </b>si Sihon na hari ng mga Amorita, na nananahanan sa Hesbon, na namamahala mula sa Aroer, na nasa pampang ng agusang libis ng Arnon, at sa gitna ng agusang libis, at sa kalahati ng Gilead hanggang sa Jabok na agusang libis, na hangganan ng mga anak ni Ammon, </div>
  <div id="chapter12_verse3">
    <b>
      <sup>3 </sup>
    </b>at sa Araba hanggang sa dagat ng Kineret sa dakong silangan at hanggang sa dagat ng Araba, na Dagat Asin, tungo sa silangan sa daang patungo sa Bet-jesimot, at sa dakong timog sa ilalim ng mga dalisdis ng Pisga.</div>
  <div id="chapter12_verse4">
    <b>
      <sup>4 </sup>
    </b>At ang teritoryo ni Og na hari ng Basan, yaong natira sa mga Repaim, na nananahanan sa Astarot at sa Edrei, </div>
  <div id="chapter12_verse5">
    <b>
      <sup>5 </sup>
    </b>at namamahala sa Bundok Hermon at sa Saleca at sa buong Basan, hanggang sa hangganan ng mga Gesurita at ng mga Maacateo, at sa kalahati ng Gilead, hanggang sa teritoryo ni Sihon na hari ng Hesbon.</div>
  <div id="chapter12_verse6">
    <b>
      <sup>6 </sup>
    </b>Si Moises na lingkod ni Jehova at ang mga anak ni Israel ang siyang tumalo sa kanila, at pagkatapos nito ay ibinigay iyon ni Moises na lingkod ni Jehova bilang ari-arian sa mga Rubenita at sa mga Gadita at sa kalahati ng tribo ni Manases.</div>
  <div id="chapter12_verse7">
    <b>
      <sup>7 </sup>
    </b>At ito ang mga hari sa lupain na tinalo ni Josue at ng mga anak ni Israel sa panig ng Jordan sa dakong kanluran, mula sa Baal-gad sa kapatagang libis ng Lebanon at hanggang sa Bundok Halak, na paahon sa Seir, at pagkatapos nito ay ibinigay iyon ni Josue sa mga tribo ng Israel bilang ari-arian ayon sa kani-kanilang bahagi, </div>
  <div id="chapter12_verse8">
    <b>
      <sup>8 </sup>
    </b>sa bulubunduking pook at sa Sepela at sa Araba at sa mga dalisdis at sa ilang at sa Negebâ€”ang mga Hiteo, ang mga Amorita at ang mga Canaanita, ang mga Perizita, ang mga Hivita at ang mga Jebusita:</div>
</div>