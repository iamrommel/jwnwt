<div><div id="chapter3_verse1"><span class="w_ch"><b>3 </b></span>Sa katulad na paraan, ka<span class="smcap">yong mga asawang babae, </span>magpasakop kayo sa inyu-inyong asawang lalaki, upang, kung ang sinuman ay hindi masunurin sa salita, mawagi sila nang walang salita sa pamamagitan ng paggawi ng kani-kanilang asawang babae, </div><div id="chapter3_verse2"><b><sup>2 </sup></b>dahil sa pagiging mga saksi sa inyong malinis na paggawi na may kalakip na matinding paggalang. </div><div id="chapter3_verse3"><b><sup>3 </sup></b>At ang inyong kagayakan ay huwag yaong panlabas na pagtitirintas ng buhok at ang pagsusuot ng mga gintong palamuti o ang pagbibihis ng mga panlabas na kasuutan, </div><div id="chapter3_verse4"><b><sup>4 </sup></b>kundi ang lihim na pagkatao ng puso sa walang-kasiraang kasuutan ng tahimik at mahinahong espiritu, na malaki ang halaga sa paningin ng Diyos. </div><div id="chapter3_verse5"><b><sup>5 </sup></b>Sapagkat noong una, gayundin naggagayak ng kanilang sarili ang mga babaing banal na umaasa sa Diyos, na nagpapasakop sa kani-kanilang <div id="page1835"></div>asawang lalaki, </div><div id="chapter3_verse6"><b><sup>6 </sup></b>gaya ng pagsunod noon ni Sara kay Abraham, na tinatawag itong “panginoon.” At kayo ay naging mga anak niya, kung patuloy kayong gumagawa ng mabuti at hindi natatakot sa anumang sanhi ng kakilabutan.</div><div id="chapter3_verse7"><b><sup>7 </sup></b>Kayong mga asawang lalaki, patuloy na manahanang kasama nila sa katulad na paraan ayon sa kaalaman, na pinag-uukulan sila ng karangalang gaya ng sa isang mas mahinang sisidlan, yaong may katangiang pambabae, yamang kayo ay mga tagapagmana ring kasama nila ng di-sana-nararapat na biyaya ng buhay, upang hindi mahadlangan ang inyong mga panalangin.</div><div id="chapter3_verse8"><b><sup>8 </sup></b>Sa katapus-tapusan, kayong lahat ay magkaroon ng magkakatulad na pag-iisip, na nagpapakita ng pakikipagkapuwa-tao, na may pagmamahal na pangkapatid, mahabagin na may paggiliw, mapagpakumbaba sa pag-iisip, </div><div id="chapter3_verse9"><b><sup>9 </sup></b>na hindi gumaganti ng pinsala sa pinsala o ng panlalait sa panlalait, kundi, sa kabaligtaran, naggagawad ng pagpapala, sapagkat tinawag kayo sa landasing ito, upang magmana kayo ng pagpapala.</div><div id="chapter3_verse10"><b><sup>10 </sup></b>Sapagkat, “siya na nagnanais umibig sa buhay at makakita ng mabubuting araw, magpigil siya ng kaniyang dila mula sa kasamaan at ng kaniyang mga labi mula sa pagsasalita ng panlilinlang, </div><div id="chapter3_verse11"><b><sup>11 </sup></b>at talikuran niya ang kasamaan at gawin ang mabuti; hanapin niya ang kapayapaan at itaguyod iyon. </div><div id="chapter3_verse12"><b><sup>12 </sup></b>Sapagkat ang mga mata ni Jehova ay nasa mga matuwid, at ang kaniyang mga tainga ay nakatuon sa kanilang pagsusumamo; ngunit ang mukha ni Jehova ay laban sa mga gumagawa ng masasamang bagay.”</div><div id="chapter3_verse13"><b><sup>13 </sup></b>Sino ngang tao ang pipinsala sa inyo kung magiging masigasig kayo sa mabuti? </div><div id="chapter3_verse14"><b><sup>14 </sup></b>Ngunit kung magdusa man kayo alang-alang sa katuwiran, kayo ay maligaya. Gayunman, ang kanilang kinatatakutan ay huwag ninyong katakutan, ni maligalig man kayo. </div><div id="chapter3_verse15"><b><sup>15 </sup></b>Kundi pabanalin ang Kristo bilang Panginoon sa inyong mga puso, na laging handang gumawa ng pagtatanggol sa harap ng bawat isa na humihingi sa inyo ng katuwiran para sa pag-asa na nasa inyo, ngunit ginagawa iyon taglay ang mahinahong kalooban at matinding paggalang.</div><div id="chapter3_verse16"><b><sup>16 </sup></b>Magtaglay kayo ng isang mabuting budhi, upang sa bagay na doon kayo pinagsasalitaan ng masama ay mapahiya sila na nagsasalita nang may paghamak tungkol sa inyong mabuting paggawi may kaugnayan kay Kristo. </div><div id="chapter3_verse17"><b><sup>17 </sup></b>Sapagkat mas mabuti ang magdusa dahil sa gumagawa kayo ng mabuti, kung ito ang ninanais ng kalooban ng Diyos, kaysa dahil sa gumagawa kayo ng masama. </div><div id="chapter3_verse18"><b><sup>18 </sup></b>Aba, si Kristo man ay namatay nang minsanan may kinalaman sa mga kasalanan, isang taong matuwid ukol sa mga di-matuwid, upang maakay niya kayo sa Diyos, siya na pinatay sa laman, ngunit binuhay sa espiritu. </div><div id="chapter3_verse19"><b><sup>19 </sup></b>Sa kalagayan ding ito ay humayo siya at nangaral sa mga espiritung nasa bilangguan, </div><div id="chapter3_verse20"><b><sup>20 </sup></b>na naging masuwayin noon nang ang pagtitiis ng Diyos ay naghihintay noong mga araw ni Noe, habang itinatayo ang arka, na doon ay iilang tao, samakatuwid nga, walong kaluluwa, ang dinalang ligtas sa tubig.</div><div id="chapter3_verse21"><b><sup>21 </sup></b>Yaong katumbas nito ay nagliligtas din ngayon sa inyo, samakatuwid nga, ang bautismo, (hindi ang pag-aalis ng <div id="page1836"></div>karumihan ng laman, kundi ang paghiling sa Diyos ng isang mabuting budhi,) sa pamamagitan ng pagkabuhay-muli ni Jesu-Kristo. </div><div id="chapter3_verse22"><b><sup>22 </sup></b>Siya ay nasa kanan ng Diyos, sapagkat pumaroon siya sa langit; at ang mga anghel at ang mga awtoridad at ang mga kapangyarihan ay ipinasakop sa kaniya.</div></div>