<div>
  <div id="chapter2_verse1">
    <span class="w_ch">
      <b>2 </b>
    </span>Kaya nga, alisin ninyo ang lahat ng kasamaan at ang lahat ng panlilinlang at pagpapaimbabaw at mga inggit at ang lahat ng uri ng paninira nang talikuran, </div>
  <div id="chapter2_verse2">
    <b>
      <sup>2 </sup>
    </b>at, gaya ng mga sanggol na bagong-silang, magkaroon kayo ng pananabik sa di-nabantuang gatas na nauukol sa salita, upang sa pamamagitan nito ay lumaki kayo tungo sa kaligtasan, </div>
  <div id="chapter2_verse3">
    <b>
      <sup>3 </sup>
    </b>kung natikman na ninyo na ang Panginoon ay mabait.</div>
  <div id="chapter2_verse4">
    <b>
      <sup>4 </sup>
    </b>Sa paglapit sa kaniya gaya ng sa isang batong buháy, itinakwil, totoo nga, ng mga tao, ngunit pinili, mahalaga, sa Diyos, </div>
  <div id="chapter2_verse5">
    <b>
      <sup>5 </sup>
    </b>kayo rin mismo gaya ng mga batong buháy ay itinatayo bilang isang espirituwal na bahay sa layuning maging isang banal na pagkasaserdote, upang maghandog ng espirituwal na mga haing kaayaaya sa Diyos sa pamamagitan ni Jesu-Kristo. </div>
  <div id="chapter2_verse6">
    <b>
      <sup>6 </sup>
    </b>Sapagkat nakalagay sa Kasulatan: “Narito! Inilalatag ko sa Sion ang isang bato, pinili, isang pundasyong batong-panulok, mahalaga; at walang sinumang nananampalataya rito ang sa anumang paraan ay hahantong sa kabiguan.”</div>
  <div id="chapter2_verse7">
    <b>
      <sup>7 </sup>
    </b>Samakatuwid, sa inyo ay mahalaga siya, sapagkat kayo ay mga mananampalataya; ngunit sa mga hindi nananampalataya, “ang mismong bato na itinakwil ng mga tagapagtayo ang naging ulo ng panulukan,” </div>
  <div id="chapter2_verse8">
    <b>
      <sup>8 </sup>
    </b>at “isang batong katitisuran at isang batong-limpak na pambuwal.” Ang mga ito ay natitisod sapagkat masuwayin sila sa salita. Sa mismong kahihinatnang ito ay itinakda rin sila. </div>
  <div id="chapter2_verse9">
    <b>
      <sup>9 </sup>
    </b>Ngunit kayo ay “isang piniling lahi, isang maharlikang pagkasaserdote, isang banal na bansa, isang bayang ukol sa pantanging pag-aari, upang ipahayag ninyo nang malawakan ang mga kagalingan” ng isa na tumawag sa inyo mula sa kadiliman tungo sa kaniyang kamangha-manghang liwanag. </div>
  <div id="chapter2_verse10">
    <b>
      <sup>10 </sup>
    </b>Sapagkat dati ay hindi kayo bayan, ngunit ngayon ay bayan na ng Diyos; kayo yaong mga hindi pinagpakitaan ng awa, ngunit ngayon ay yaong mga pinagpakitaan na ng awa.</div>
  <div id="chapter2_verse11">
    <b>
      <sup>11 </sup>
    </b>Mga minamahal, pinapayuhan ko kayo bilang mga dayuhan at mga pansamantalang naninirahan na patuloy na umiwas mula sa mga pagnanasa ng laman, na siya mismong nakikipagbaka laban sa kaluluwa. </div>
  <div id="chapter2_verse12">
    <b>
      <sup>12 </sup>
    </b>Panatilihing mainam ang inyong paggawi sa gitna ng mga bansa, upang, sa bagay na sinasalita nila laban sa inyo na gaya ng mga manggagawa ng kasamaan, luwalhatiin nila ang Diyos sa araw ng kaniyang pagsisiyasat bilang resulta ng inyong maiinam <div id="page1834"></div>na gawa na dito sila ay mga saksi.</div>
  <div id="chapter2_verse13">
    <b>
      <sup>13 </sup>
    </b>Alang-alang sa Panginoon ay magpasakop kayo sa bawat gawa ng tao: maging sa hari bilang nakatataas </div>
  <div id="chapter2_verse14">
    <b>
      <sup>14 </sup>
    </b>o sa mga gobernador bilang isinugo niya upang maglapat ng kaparusahan sa mga manggagawa ng kasamaan ngunit upang pumuri sa mga gumagawa ng mabuti. </div>
  <div id="chapter2_verse15">
    <b>
      <sup>15 </sup>
    </b>Sapagkat gayon nga ang kalooban ng Diyos, na sa paggawa ng mabuti ay mabusalan ninyo ang walang-muwang na usapan ng mga taong di-makatuwiran. </div>
  <div id="chapter2_verse16">
    <b>
      <sup>16 </sup>
    </b>Maging gaya ng malalayang tao, gayunma’y taglay ang inyong kalayaan, hindi bilang panakip ukol sa kasamaan, kundi bilang mga alipin ng Diyos. </div>
  <div id="chapter2_verse17">
    <b>
      <sup>17 </sup>
    </b>Parangalan ang lahat ng uri ng mga tao, magkaroon ng pag-ibig sa buong samahan ng mga kapatid, matakot sa Diyos, magbigay-dangal sa hari.</div>
  <div id="chapter2_verse18">
    <b>
      <sup>18 </sup>
    </b>Ang mga tagapaglingkod sa bahay ay magpasakop sa mga may-ari sa kanila taglay ang buong kaukulang pagkatakot, hindi lamang sa mabubuti at sa mga makatuwiran, kundi gayundin doon sa mga mahirap palugdan. </div>
  <div id="chapter2_verse19">
    <b>
      <sup>19 </sup>
    </b>Sapagkat kung ang sinuman, dahil sa budhi ukol sa Diyos, ay nagtitiis sa ilalim ng mga bagay na nakapipighati at nagdurusa nang di-makatarungan, ito ay kaayaayang bagay. </div>
  <div id="chapter2_verse20">
    <b>
      <sup>20 </sup>
    </b>Sapagkat anong kapurihan nga kung, kapag nagkakasala kayo at sinasampal, binabata ninyo iyon? Ngunit kung, kapag gumagawa kayo ng mabuti at nagdurusa kayo, binabata ninyo iyon, ito ay isang bagay na kaayaaya sa Diyos.</div>
  <div id="chapter2_verse21">
    <b>
      <sup>21 </sup>
    </b>Sa katunayan, sa landasing ito ay tinawag kayo, sapagkat maging si Kristo ay nagdusa para sa inyo, na nag-iwan sa inyo ng huwaran upang maingat ninyong sundan ang kaniyang mga yapak. </div>
  <div id="chapter2_verse22">
    <b>
      <sup>22 </sup>
    </b>Hindi siya nakagawa ng kasalanan, ni kinasumpungan man ng panlilinlang ang kaniyang bibig. </div>
  <div id="chapter2_verse23">
    <b>
      <sup>23 </sup>
    </b>Nang siya ay laitin, hindi siya nanlait bilang ganti. Nang siya ay magdusa, hindi siya nagbanta, kundi patuloy na ipinagkatiwala ang kaniyang sarili sa isa na humahatol nang matuwid. </div>
  <div id="chapter2_verse24">
    <b>
      <sup>24 </sup>
    </b>Siya mismo ang nagdala ng ating mga kasalanan sa kaniyang sariling katawan sa tulos, upang tayo ay matapos na sa mga kasalanan at mabuhay sa katuwiran. At “sa pamamagitan ng kaniyang mga latay ay napagaling kayo.” </div>
  <div id="chapter2_verse25">
    <b>
      <sup>25 </sup>
    </b>Sapagkat kayo ay tulad ng mga tupa, na naliligaw; ngunit ngayon ay nagbalik na kayo sa pastol at tagapangasiwa ng inyong mga kaluluwa.</div>
</div>