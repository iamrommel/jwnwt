<div><div id="chapter21_verse1"><span class="w_ch"><b>21 </b></span>At nakita ko ang isang bagong langit at isang bagong lupa; sapagkat ang dating langit at ang dating lupa ay lumipas na, at ang dagat ay <div id="page1877"></div>wala na. </div><div id="chapter21_verse2"><b><sup>2 </sup></b>Nakita ko rin ang banal na lunsod, ang Bagong Jerusalem, na bumababang galing sa langit mula sa Diyos at nahahandang gaya ng isang kasintahang babae na nagagayakan para sa kaniyang asawang lalaki. </div><div id="chapter21_verse3"><b><sup>3 </sup></b>Nang magkagayon ay narinig ko ang isang malakas na tinig mula sa trono na nagsasabi: “Narito! Ang tolda ng Diyos ay nasa sangkatauhan, at tatahan siyang kasama nila, at sila ay magiging kaniyang mga bayan. At ang Diyos mismo ay sasakanila. </div><div id="chapter21_verse4"><b><sup>4 </sup></b>At papahirin niya ang bawat luha sa kanilang mga mata, at hindi na magkakaroon ng kamatayan, ni ng pagdadalamhati o ng paghiyaw o ng kirot pa man. Ang mga dating bagay ay lumipas na.”</div><div id="chapter21_verse5"><b><sup>5 </sup></b>At ang Isa na nakaupo sa trono ay nagsabi: “Narito! Ginagawa kong bago ang lahat ng bagay.” Gayundin, sinabi niya: “Isulat mo, sapagkat ang mga salitang ito ay tapat at totoo.” </div><div id="chapter21_verse6"><b><sup>6 </sup></b>At sinabi niya sa akin: “Naganap na ang mga iyon! Ako ang Alpha at ang Omega, ang pasimula at ang wakas. Sa sinumang nauuhaw ay magbibigay ako mula sa bukal ng tubig ng buhay nang walang bayad. </div><div id="chapter21_verse7"><b><sup>7 </sup></b>Mamanahin ng sinumang nananaig ang mga bagay na ito, at ako ay magiging kaniyang Diyos at siya ay magiging aking anak. </div><div id="chapter21_verse8"><b><sup>8 </sup></b>Ngunit kung tungkol sa mga duwag at sa mga walang pananampalataya at sa mga kasuklam-suklam sa kanilang karumihan at sa mga mamamaslang at sa mga mapakiapid at sa mga nagsasagawa ng espiritismo at sa mga mananamba sa idolo at sa lahat ng sinungaling, ang kanilang magiging bahagi ay sa lawa na nagniningas sa apoy at asupre. Ito ay nangangahulugan ng ikalawang kamatayan.”</div><div id="chapter21_verse9"><b><sup>9 </sup></b>At dumating ang isa sa pitong anghel na may pitong mangkok na punô ng pitong huling salot, at nakipag-usap siya sa akin at nagsabi: “Halika rito, ipakikita ko sa iyo ang kasintahang babae, ang asawa ng Kordero.” </div><div id="chapter21_verse10"><b><sup>10 </sup></b>Kaya dinala niya ako sa kapangyarihan ng espiritu sa isang malaki at napakataas na bundok, at ipinakita niya sa akin ang banal na lunsod na Jerusalem na bumababang galing sa langit mula sa Diyos </div><div id="chapter21_verse11"><b><sup>11 </sup></b>at taglay ang kaluwalhatian ng Diyos. Ang kaningningan nito ay tulad ng isang napakahalagang bato, gaya ng batong jaspe na kumikinang na sinlinaw ng kristal. </div><div id="chapter21_verse12"><b><sup>12 </sup></b>Ito ay may malaki at napakataas na pader at may labindalawang pintuang-daan, at sa mga pintuang-daan ay may labindalawang anghel, at may nakasulat na mga pangalan niyaong labindalawang tribo ng mga anak ni Israel. </div><div id="chapter21_verse13"><b><sup>13 </sup></b>Sa silangan ay may tatlong pintuang-daan, at sa hilaga ay tatlong pintuang-daan, at sa timog ay tatlong pintuang-daan, at sa kanluran ay tatlong pintuang-daan. </div><div id="chapter21_verse14"><b><sup>14 </sup></b>Ang pader ng lunsod ay mayroon ding labindalawang batong pundasyon, at sa mga iyon ay naroon ang labindalawang pangalan ng labindalawang apostol ng Kordero.</div><div id="chapter21_verse15"><b><sup>15 </sup></b>At ang isa na nakikipag-usap sa akin ay may hawak na panukat na isang ginintuang tambo, upang masukat niya ang lunsod at ang mga pintuang-daan nito at ang pader nito. </div><div id="chapter21_verse16"><b><sup>16 </sup></b>At ang lunsod ay nakatayong parisukat, at ang haba nito ay kasinlaki ng lapad nito. At sinukat niya ng tambo ang lunsod, labindalawang libong <div id="page1878"></div>estadyo; ang haba at ang lapad at ang taas nito ay magkakasukat. </div><div id="chapter21_verse17"><b><sup>17 </sup></b>Gayundin, sinukat niya ang pader nito, isang daan at apatnapu’t apat na siko, ayon sa panukat ng tao, na siya ring sa anghel. </div><div id="chapter21_verse18"><b><sup>18 </sup></b>At ang kayarian ng pader nito ay jaspe, at ang lunsod ay dalisay na ginto na tulad ng malinaw na salamin. </div><div id="chapter21_verse19"><b><sup>19 </sup></b>Ang mga pundasyon ng pader ng lunsod ay nagagayakan ng bawat uri ng mahalagang bato: ang unang pundasyon ay jaspe, ang ikalawa ay safiro, ang ikatlo ay calcedonia, ang ikaapat ay esmeralda, </div><div id="chapter21_verse20"><b><sup>20 </sup></b>ang ikalima ay sardonica, ang ikaanim ay sardio, ang ikapito ay crisolito, ang ikawalo ay berilo, ang ikasiyam ay topacio, ang ikasampu ay crisopasio, ang ikalabing-isa ay jacinto, ang ikalabindalawa ay amatista. </div><div id="chapter21_verse21"><b><sup>21 </sup></b>Gayundin, ang labindalawang pintuang-daan ay labindalawang perlas; ang bawat isa sa mga pintuang-daan ay gawa sa isang perlas. At ang malapad na daan ng lunsod ay dalisay na ginto, gaya ng malinaw na salamin.</div><div id="chapter21_verse22"><b><sup>22 </sup></b>At wala akong nakitang templo roon, sapagkat ang Diyos na Jehova na Makapangyarihan-sa-lahat ang templo nito, gayundin ang Kordero. </div><div id="chapter21_verse23"><b><sup>23 </sup></b>At ang lunsod ay hindi nangangailangan ng araw ni ng buwan man upang sumikat dito, sapagkat nililiwanagan ito ng kaluwalhatian ng Diyos, at ang lampara nito ay ang Kordero. </div><div id="chapter21_verse24"><b><sup>24 </sup></b>At ang mga bansa ay lalakad sa pamamagitan ng liwanag nito, at dadalhin ng mga hari sa lupa ang kanilang kaluwalhatian sa loob nito. </div><div id="chapter21_verse25"><b><sup>25 </sup></b>At ang mga pintuang-daan nito ay hindi na isasara pa sa araw, sapagkat ang gabi ay hindi iiral doon. </div><div id="chapter21_verse26"><b><sup>26 </sup></b>At dadalhin nila ang kaluwalhatian at ang karangalan ng mga bansa sa loob nito. </div><div id="chapter21_verse27"><b><sup>27 </sup></b>Ngunit anumang bagay na hindi sagrado at sinumang gumagawa ng kasuklam-suklam na bagay at ng kasinungalingan ay hindi sa anumang paraan papasok sa loob nito; tangi lamang yaong mga nakasulat sa balumbon ng buhay ng Kordero.</div></div>