<div>
  <div id="chapter32_verse1">
    <span class="w_ch">
      <b>32 </b>
    </span>Narito! Isang hari ang maghahari ukol sa katuwiran; at tungkol sa mga prinsipe, mamamahala sila bilang mga prinsipe ukol sa katarungan. </div>
  <div id="chapter32_verse2">
    <b>
      <sup>2 </sup>
    </b>At ang bawat isa ay magiging gaya ng taguang dako sa hangin at dakong kublihan sa bagyong maulan, gaya ng mga bukal ng tubig sa lupaing walang tubig, gaya ng lilim ng malaking bato sa lupaypay na lupain.</div>
  <div id="chapter32_verse3">
    <b>
      <sup>3 </sup>
    </b>At ang mga mata ng mga tumitingin ay hindi pagdidikitin, at ang mga tainga ng mga dumirinig ay magbibigay-pansin. </div>
  <div id="chapter32_verse4">
    <b>
      <sup>4 </sup>
    </b>At ang puso ng mga lubhang padalus-dalos ay magbubulay-bulay ng kaalaman, at maging ang dila ng mga utal ay bibilis sa pagsasalita ng malilinaw na bagay. </div>
  <div id="chapter32_verse5">
    <b>
      <sup>5 </sup>
    </b>Ang hangal ay hindi na tatawaging bukas-palad; at kung tungkol sa taong walang prinsipyo, hindi sasabihing marangal siya; </div>
  <div id="chapter32_verse6">
    <b>
      <sup>6 </sup>
    </b>sapagkat ang hangal ay magsasalita lamang ng kahangalan, at ang kaniya mismong puso ay gagawa ng bagay na nakasasakit, upang magsagawa ng apostasya at upang magsalita ng bagay na liko laban kay Jehova, upang payauning walang laman ang kaluluwa ng gutóm, at maging ang nauuhaw ay pinayayaon niya nang walang nainom. </div>
  <div id="chapter32_verse7">
    <b>
      <sup>7 </sup>
    </b>Kung tungkol sa taong walang prinsipyo, ang kaniyang mga kasangkapan ay masasama; siya mismo ay nagpapayo ng mahahalay na paggawi, upang ibuwal ang mga napipighati sa pamamagitan ng mga bulaang pananalita, ang dukha man ay nagsasalita ng bagay na tama.</div>
  <div id="chapter32_verse8">
    <b>
      <sup>8 </sup>
    </b>Kung tungkol sa isa na bukas-palad, nagpapayo siya ukol sa mga bagay na bukas-palad; at para sa mga bagay na bukas-palad ay titindig siya.</div>
  <div id="chapter32_verse9">
    <b>
      <sup>9 </sup>
    </b>“Kayong mga babaing panatag, tumindig kayo, pakinggan ninyo ang aking tinig! Kayong mga anak na babae na di-nababahala, dinggin ninyo ang aking pananalita! </div>
  <div id="chapter32_verse10">
    <b>
      <sup>10 </sup>
    </b>Sa loob ng isang taon at ilang araw ay liligaligin kayong mga di-nababahala, sapagkat ang pamimitas ng ubas ay magwawakas na ngunit walang darating na pagtitipon ng bunga. </div>
  <div id="chapter32_verse11">
    <b>
      <sup>11 </sup>
    </b>Manginig kayo, kayong mga babaing panatag! Maligalig kayo, kayong mga di-nababahala! Mag-alis kayo ng damit at maging hubad, at magbigkis ng telang-sako sa mga balakang. </div>
  <div id="chapter32_verse12">
    <b>
      <sup>12 </sup>
    </b>Dagukan ninyo ang inyong mga dibdib sa pananaghoy dahil sa mga kanais-nais na bukid, dahil sa punong ubas na namumunga. </div>
  <div id="chapter32_verse13">
    <b>
      <sup>13 </sup>
    </b>Sa lupa ng aking bayan ay mga tinik lamang, matitinik na palumpong ang tumutubo, sapagkat ang mga ito ay nasa lahat ng mga bahay ng pagbubunyi, oo, ang bayan <div id="page1107"></div>na lubhang nagagalak. </div>
  <div id="chapter32_verse14">
    <b>
      <sup>14 </sup>
    </b>Sapagkat ang tirahang tore ay pinabayaan, ang pagkakaingay ng lunsod ay iniwan; ang Opel at ang bantayan ay naging mga hantad na parang, hanggang sa panahong walang takda ay siyang pagbubunyi ng mga sebra, ang pastulan ng mga kawan; </div>
  <div id="chapter32_verse15">
    <b>
      <sup>15 </sup>
    </b>hanggang sa ibuhos sa atin ang espiritu mula sa kaitaasan, at ang ilang ay maging isang taniman, at ang taniman ay maibilang na tunay na kagubatan.</div>
  <div id="chapter32_verse16">
    <b>
      <sup>16 </sup>
    </b>“At sa ilang ay tatahan nga ang katarungan, at sa taniman ay mananahanan ang katuwiran. </div>
  <div id="chapter32_verse17">
    <b>
      <sup>17 </sup>
    </b>At ang gawa ng tunay na katuwiran ay magiging kapayapaan; at ang paglilingkod ng tunay na katuwiran, katahimikan at katiwasayan hanggang sa panahong walang takda. </div>
  <div id="chapter32_verse18">
    <b>
      <sup>18 </sup>
    </b>At ang aking bayan ay mananahanan sa mapayapang tinatahanang dako at sa mga tahanang may lubos na kapanatagan at sa tahimik na mga pahingahang-dako. </div>
  <div id="chapter32_verse19">
    <b>
      <sup>19 </sup>
    </b>At uulan nga ng graniso kapag ang kagubatan ay nalugmok at ang lunsod ay nababa sa isang hamak na kalagayan.</div>
  <div id="chapter32_verse20">
    <b>
      <sup>20 </sup>
    </b>“Maligaya kayong mga naghahasik ng binhi sa tabi ng lahat ng tubig, na nagpapayaon sa mga paa ng toro at ng asno.”</div>
</div>