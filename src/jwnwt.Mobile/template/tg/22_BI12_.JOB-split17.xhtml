<div>
  <p class="w_biblebookname">Job</p>
  <p class="sl">
    <a id="chapter17"></a>
    <a id="chapter17_verse1"></a>
    <span class="w_ch">
      <b>17 </b>
    </span>“Ang aking espiritu ay nalugmok, ang aking mga araw ay naubos;</p>
  <p class="sz">Ang dakong libingan ay para sa akin.</p>
  <p class="sl">
    <a id="chapter17_verse2"></a>
    <b>
      <sup>2 </sup>
    </b>Tiyak na may panlilibak sa akin,</p>
  <p class="sz">At ang aking mata ay tumatahan sa gitna ng kanilang mapaghimagsik na paggawi.</p>
  <p class="sl">
    <a id="chapter17_verse3"></a>
    <b>
      <sup>3 </sup>
    </b>Pakisuyo, ilagay mo ang aking panagot sa iyo.</p>
  <p class="sz">Sino pa ang makikipagkamay sa akin bilang panata?</p>
  <p class="sl">
    <a id="chapter17_verse4"></a>
    <b>
      <sup>4 </sup>
    </b>Sapagkat ang kanilang puso ay isinara mo sa pagkaunawa.</p>
  <p class="sz">Kaya naman hindi mo sila itinataas.</p>
  <p class="sl">
    <a id="chapter17_verse5"></a>
    <b>
      <sup>5 </sup>
    </b>Maaaring sabihin niya sa mga kasamahan na kunin ang kanilang mga bahagi,</p>
  <p class="sz">Ngunit ang mismong mga mata ng kaniyang mga anak ay manlalabo.</p>
  <p class="sl">
    <a id="chapter17_verse6"></a>
    <b>
      <sup>6 </sup>
    </b>At ginawa niya akong isang kasabihan ng mga bayan,</p>
  <p class="sz">Anupat ako ay naging isang taong dinuduraan sa mukha.</p>
  <p class="sl">
    <a id="chapter17_verse7"></a>
    <b>
      <sup>7 </sup>
    </b>At dahil sa kaligaligan ay lumalabo ang aking mata</p>
  <p class="sz">At ang lahat ng aking mga sangkap ay tulad ng anino.</p>
  <p class="sl">
    <a id="chapter17_verse8"></a>
    <b>
      <sup>8 </sup>
    </b>Ang mga taong matuwid ay tumititig sa pagkamangha rito,</p>
  <p class="sz">At maging ang walang-sala ay nababagabag dahil sa apostata.</p>
  <p class="sl">
    <a id="chapter17_verse9"></a>
    <b>
      <sup>9 </sup>
    </b>Ang matuwid ay patuloy na nanghahawakang mahigpit sa kaniyang lakad,</p>
  <p class="sz">At ang may malilinis na kamay ay patuloy na nadaragdagan ng lakas.</p>
  <p class="sl">
    <a id="chapter17_verse10"></a>
    <b>
      <sup>10 </sup>
    </b>Gayunman, kayong lahat ay maaaring magpatuloy. Kaya halikayo, pakisuyo,</p>
  <p class="sz">Yamang wala akong masumpungang marunong sa gitna ninyo.</p>
  <p class="sl">
    <a id="page817"></a>
    <a id="chapter17_verse11"></a>
    <b>
      <sup>11 </sup>
    </b>Ang aking mga araw ay lumipas, ang aking mga plano ay nasira,</p>
  <p class="sz">Ang mga naisin ng aking puso.</p>
  <p class="sl">
    <a id="chapter17_verse12"></a>
    <b>
      <sup>12 </sup>
    </b>Ang gabi ay lagi nilang ipinapalit sa araw:</p>
  <p class="sz">‘Ang liwanag ay malapit dahil sa kadiliman.’</p>
  <p class="sl">
    <a id="chapter17_verse13"></a>
    <b>
      <sup>13 </sup>
    </b>Kung patuloy akong maghihintay, ang Sheol ang aking bahay;</p>
  <p class="sz">Sa kadiliman ay kailangan kong ilatag ang aking higaan.</p>
  <p class="sl">
    <a id="chapter17_verse14"></a>
    <b>
      <sup>14 </sup>
    </b>Sa hukay ay kailangan kong tumawag, ‘Ikaw ang aking ama!’</p>
  <p class="sz">Sa uod, ‘Aking ina at aking kapatid na babae!’</p>
  <p class="sl">
    <a id="chapter17_verse15"></a>
    <b>
      <sup>15 </sup>
    </b>Kaya nasaan nga ang aking pag-asa?</p>
  <p class="sz">At ang aking pag-asa—sino ang nakakakita nito?</p>
  <p class="sl">
    <a id="chapter17_verse16"></a>
    <b>
      <sup>16 </sup>
    </b>Sa mga halang ng Sheol ay lulusong sila,</p>
  <p class="sz">Kapag tayo, sama-samang lahat, ay bababa sa mismong alabok.”</p>
</div>