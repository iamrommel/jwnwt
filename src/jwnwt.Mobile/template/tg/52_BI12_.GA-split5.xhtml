<div>
  <div id="chapter5_verse1">
    <span class="w_ch">
      <b>5 </b>
    </span>Ukol sa gayong kalayaan ay pinalaya tayo ni Kristo. Kung gayon ay tumayo kayong matatag, at huwag na kayong magpasakop pang muli sa pamatok ng pagkaalipin.</div>
  <div id="chapter5_verse2">
    <b>
      <sup>2 </sup>
    </b>Tingnan ninyo! Ako, si Pablo, ay nagsasabi sa inyo na kung kayo ay magiging tuli, si Kristo ay hindi magiging kapaki-pakinabang sa inyo. </div>
  <div id="chapter5_verse3">
    <b>
      <sup>3 </sup>
    </b>Bukod diyan, muli akong nagpapatotoo sa bawat taong magpapatuli na siya ay may pananagutang isagawa ang buong Kautusan. </div>
  <div id="chapter5_verse4">
    <b>
      <sup>4 </sup>
    </b>Kayo ay hiwalay kay Kristo, sinuman kayo na nagsisikap na maipahayag na matuwid sa pamamagitan ng kautusan; kayo ay nahulog mula sa kaniyang di-sana-nararapat na kabaitan. </div>
  <div id="chapter5_verse5">
    <b>
      <sup>5 </sup>
    </b>Sa ganang amin sa pamamagitan ng espiritu ay may-pananabik naming hinihintay ang inaasahang katuwiran na siyang resulta ng pananampalataya. </div>
  <div id="chapter5_verse6">
    <b>
      <sup>6 </sup>
    </b>Sapagkat may kinalaman kay Kristo Jesus ay walang anumang halaga ang pagtutuli ni ang di-pagtutuli, kundi ang pananampalatayang kumikilos sa pamamagitan ng pag-ibig.</div>
  <div id="chapter5_verse7">
    <b>
      <sup>7 </sup>
    </b>Tumatakbo na kayo noon nang mahusay. Sino ang humadlang sa inyo sa patuloy na pagsunod sa katotohanan? </div>
  <div id="chapter5_verse8">
    <b>
      <sup>8 </sup>
    </b>Ang uring ito ng panghihikayat ay hindi mula sa Isa na tumatawag sa inyo. </div>
  <div id="chapter5_verse9">
    <b>
      <sup>9 </sup>
    </b>Ang kaunting lebadura ay nagpapaalsa sa buong limpak. </div>
  <div id="chapter5_verse10">
    <b>
      <sup>10 </sup>
    </b>Ako ay may tiwala sa inyo na mga kaisa ng Panginoon na hindi kayo mag-iisip ng kakaiba; ngunit yaong lumilikha ng kaguluhan sa inyo ay magpapasan ng kaniyang kahatulan, maging sino man siya. </div>
  <div id="chapter5_verse11">
    <b>
      <sup>11 </sup>
    </b>Kung tungkol sa akin, mga kapatid, kung nangangaral pa rin ako ng pagtutuli, bakit pa ako pinag-uusig? Kung gayon nga, ang katitisuran ng pahirapang tulos ay napawi na. </div>
  <div id="chapter5_verse12">
    <b>
      <sup>12 </sup>
    </b>Nais ko sanang ang mga lalaking nagtatangkang magtiwarik sa inyo ay magpakapon na.</div>
  <div id="chapter5_verse13">
    <b>
      <sup>13 </sup>
    </b>Sabihin pa, kayo ay tinawag ukol sa kalayaan, mga kapatid; huwag lamang ninyong gamitin ang kalayaang ito bilang pangganyak para sa laman, kundi sa pamamagitan ng pag-ibig ay magpaalipin kayo sa isa’t isa. </div>
  <div id="chapter5_verse14">
    <b>
      <sup>14 </sup>
    </b>Sapagkat ang buong Kautusan ay natutupad sa isang pananalita, samakatuwid nga: “Iibigin mo ang iyong kapuwa gaya ng iyong sarili.” </div>
  <div id="chapter5_verse15">
    <b>
      <sup>15 </sup>
    </b>Gayunman, kung patuloy kayong nagkakagatan at naglalamunan sa isa’t isa, mag-ingat kayo na hindi kayo maglipulan sa isa’t isa.</div>
  <div id="chapter5_verse16">
    <b>
      <sup>16 </sup>
    </b>Kundi sinasabi ko, Patuloy na lumakad ayon sa espiritu at hindi kayo kailanman <div id="page1762"></div>magsasagawa ng makalamang pagnanasa. </div>
  <div id="chapter5_verse17">
    <b>
      <sup>17 </sup>
    </b>Sapagkat ang laman ay laban sa espiritu sa pagnanasa nito, at ang espiritu ay laban sa laman; sapagkat ang mga ito ay magkalaban sa isa’t isa, anupat ang mismong mga bagay na ibig ninyong gawin ay hindi ninyo ginagawa. </div>
  <div id="chapter5_verse18">
    <b>
      <sup>18 </sup>
    </b>Karagdagan pa, kung inaakay kayo ng espiritu, kayo ay wala sa ilalim ng kautusan.</div>
  <div id="chapter5_verse19">
    <b>
      <sup>19 </sup>
    </b>At ang mga gawa ng laman ay hayag, at ang mga ito ay pakikiapid, karumihan, mahalay na paggawi, </div>
  <div id="chapter5_verse20">
    <b>
      <sup>20 </sup>
    </b>idolatriya, pagsasagawa ng espiritismo, mga alitan, hidwaan, paninibugho, mga silakbo ng galit, mga pagtatalo, mga pagkakabaha-bahagi, mga sekta, </div>
  <div id="chapter5_verse21">
    <b>
      <sup>21 </sup>
    </b>mga inggitan, mga paglalasingan, mga walang-taros na pagsasaya, at mga bagay na tulad ng mga ito. Tungkol sa mga bagay na ito ay patiuna ko kayong binababalaan, kung paanong patiuna ko kayong binabalaan, na yaong mga nagsasagawa ng gayong mga bagay ay hindi magmamana ng kaharian ng Diyos.</div>
  <div id="chapter5_verse22">
    <b>
      <sup>22 </sup>
    </b>Sa kabilang dako naman, ang mga bunga ng espiritu ay pag-ibig, kagalakan, kapayapaan, mahabang pagtitiis, kabaitan, kabutihan, pananampalataya, </div>
  <div id="chapter5_verse23">
    <b>
      <sup>23 </sup>
    </b>kahinahunan, pagpipigil sa sarili. Laban sa gayong mga bagay ay walang kautusan. </div>
  <div id="chapter5_verse24">
    <b>
      <sup>24 </sup>
    </b>Bukod diyan, ibinayubay niyaong mga kay Kristo Jesus ang laman kasama ng mga pita at mga pagnanasa nito.</div>
  <div id="chapter5_verse25">
    <b>
      <sup>25 </sup>
    </b>Kung tayo ay nabubuhay ayon sa espiritu, magpatuloy rin tayong lumakad nang maayos ayon sa espiritu. </div>
  <div id="chapter5_verse26">
    <b>
      <sup>26 </sup>
    </b>Huwag tayong maging egotistiko, na nagsusulsol ng pagpapaligsahan sa isa’t isa, na nag-iinggitan sa isa’t isa.</div>
</div>