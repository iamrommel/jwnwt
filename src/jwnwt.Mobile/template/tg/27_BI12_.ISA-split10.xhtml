<div>
  <div id="chapter10_verse1">
    <span class="w_ch">
      <b>10 </b>
    </span>Sa aba niyaong mga nagtatatag ng nakapipinsalang mga tuntunin at niyaong mga sa palagi nilang pagsulat ay sumusulat ng pawang kabagabagan, </div>
  <div id="chapter10_verse2">
    <b>
      <sup>2 </sup>
    </b>upang itaboy ang mga maralita mula sa usapin sa batas at agawin ang katarungan mula sa mga napipighati sa aking bayan, upang ang mga babaing balo ay maging kanilang samsam, at upang mandambong sila ng mga batang lalaking walang ama! </div>
  <div id="chapter10_verse3">
    <b>
      <sup>3 </sup>
    </b>At ano ang gagawin ninyo sa araw ng pagtutuon ng pansin at sa pagkagiba, kapag dumating iyon mula sa malayo? Kanino kayo tatakas upang magpatulong, at saan ninyo iiwan ang inyong kaluwalhatian, </div>
  <div id="chapter10_verse4">
    <b>
      <sup>4 </sup>
    </b>malibang mangyari na ang isa ay yumukod sa ilalim ng mga bilanggo at ang bayan ay patuloy na mabuwal sa ilalim ng mga napatay? Sa lahat ng ito ay hindi pa napapawi ang kaniyang galit, kundi nakaunat pa ang kaniyang kamay.</div>
  <div id="chapter10_verse5">
    <b>
      <sup>5 </sup>
    </b>“Aha, ang Asiryano, ang tungkod ng aking galit, at ang pamalo na nasa kanilang kamay para sa aking pagtuligsa! </div>
  <div id="chapter10_verse6">
    <b>
      <sup>6 </sup>
    </b>Laban sa isang bansang apostata ay isusugo ko siya, at laban sa bayan ng aking poot ay uutusan ko siya, na kumuha ng maraming samsam at kumuha ng maraming madarambong at iyon ay gawing isang dakong niyuyurakan na parang luwad sa mga lansangan. </div>
  <div id="chapter10_verse7">
    <b>
      <sup>7 </sup>
    </b>Bagaman maaaring hindi siya gayon ay nanaisin niya; bagaman maaaring hindi gayon ang kaniyang puso, siya ay magpapakana, sapagkat ang mangwasak ay nasa kaniyang puso, at ang manlipol ng hindi kakaunting mga bansa. </div>
  <div id="chapter10_verse8">
    <b>
      <sup>8 </sup>
    </b>Sapagkat sasabihin niya, ‘Hindi ba ang aking mga prinsipe ay mga hari rin? </div>
  <div id="chapter10_verse9">
    <b>
      <sup>9 </sup>
    </b>Hindi ba ang Calno ay gaya rin ng Carkemis? Hindi ba ang Hamat ay gaya rin ng Arpad? Hindi ba ang Samaria ay gaya rin ng Damasco? </div>
  <div id="chapter10_verse10">
    <b>
      <sup>10 </sup>
    </b>Kailanma’t naabot ng aking kamay ang mga kaharian ng walang-silbing diyos na ang mga nililok na imahen nito ay mas marami kaysa roon sa nasa Jerusalem at nasa Samaria, </div>
  <div id="chapter10_verse11">
    <b>
      <sup>11 </sup>
    </b>hindi ba mangyayari na kung ano ang gagawin ko sa Samaria at sa kaniyang walang-silbing mga diyos, gayon nga ang gagawin ko sa Jerusalem at sa kaniyang mga idolo?’</div>
  <div id="chapter10_verse12">
    <b>
      <sup>12 </sup>
    </b>“At mangyayari nga na kapag winakasan ni Jehova ang lahat ng kaniyang gawa sa Bundok Sion at sa Jerusalem, ako ay makikipagsulit dahil sa bunga ng kawalang-pakundangan ng puso ng hari ng Asirya at dahil sa kapalaluan ng pagmamataas ng kaniyang mga mata. </div>
  <div id="chapter10_verse13">
    <b>
      <sup>13 </sup>
    </b>Sapagkat sinabi niya, ‘Sa kapangyarihan ng aking kamay ay tiyak na kikilos ako, at sa aking karunungan, sapagkat mayroon nga akong unawa; at aalisin ko ang mga hangganan ng mga bayan, at ang kanilang mga bagay na nakaimbak ay tiyak na sasamsamin ko, at ibababa ko ang mga tumatahan na gaya ng isang makapangyarihan. </div>
  <div id="chapter10_verse14">
    <b>
      <sup>14 </sup>
    </b>At parang isang pugad, aabutin ng aking kamay ang yaman ng mga bayan; at gaya ng pagtitipon ng mga itlog na naiwan, titipunin ko nga ang buong lupa, at tiyak na walang sinumang magpapagaspas ng kaniyang mga pakpak o magbubuka ng kaniyang bibig o huhuni.’ ”</div>
  <div id="chapter10_verse15">
    <b>
      <sup>15 </sup>
    </b>Magmamagaling ba ang palakol sa nagsisibak sa pamamagitan nito, o dadakilain ba ng lagari ang sarili nito sa nagpapagalaw <div id="page1081"></div>niyaon nang paroo’t parito, na para bang ang baston ang siyang nagpapagalaw nang paroo’t parito sa mga nagtataas niyaon, na para bang ang tungkod ang siyang nagtataas sa isa na hindi kahoy? </div>
  <div id="chapter10_verse16">
    <b>
      <sup>16 </sup>
    </b>Kaya ang tunay na Panginoon, si Jehova ng mga hukbo, ay patuloy na magpapasapit ng nakagugupong karamdaman sa kaniyang mga taong matataba, at sa ilalim ng kaniyang kaluwalhatian ay isang ningas ang patuloy na magniningas na gaya ng ningas ng apoy. </div>
  <div id="chapter10_verse17">
    <b>
      <sup>17 </sup>
    </b>At ang Liwanag ng Israel ay magiging isang apoy, at ang kaniyang Banal na Isa ay magiging isang liyab; at ito ay lalagablab at lalamunin ang kaniyang mga panirang-damo at ang kaniyang mga tinikang-palumpong sa isang araw. </div>
  <div id="chapter10_verse18">
    <b>
      <sup>18 </sup>
    </b>At ang kaluwalhatian ng kaniyang kagubatan at ng kaniyang taniman ay Kaniyang pasasapitin sa kawakasan, mula nga sa kaluluwa hanggang sa laman, at ito ay magiging gaya ng panlulupaypay ng isang may sakit. </div>
  <div id="chapter10_verse19">
    <b>
      <sup>19 </sup>
    </b>At ang iba pang punungkahoy sa kaniyang kagubatan—ang kanilang bilang ay magiging gaya niyaong maisusulat ng isang bata lamang.</div>
  <div id="chapter10_verse20">
    <b>
      <sup>20 </sup>
    </b>At tiyak na mangyayari sa araw na iyon na yaong mga nalalabi ng Israel at yaong mga takas ng sambahayan ni Jacob ay hindi na muling sasandig sa isa na nananakit sa kanila, at tiyak na sasandig sila kay Jehova, ang Banal ng Israel, sa katapatan. </div>
  <div id="chapter10_verse21">
    <b>
      <sup>21 </sup>
    </b>Isang nalabi lamang ang babalik, ang nalabi ng Jacob, sa Makapangyarihang Diyos. </div>
  <div id="chapter10_verse22">
    <b>
      <sup>22 </sup>
    </b>Sapagkat bagaman ang iyong bayan, O Israel, ay maging gaya ng mga butil ng buhangin sa dagat, isang nalabi lamang mula sa kanila ang babalik. Isang paglipol na naipasiya ang daragsa ayon sa katuwiran, </div>
  <div id="chapter10_verse23">
    <b>
      <sup>23 </sup>
    </b>sapagkat isang paglipol at isang mahigpit na pasiya ang ilalapat ng Soberanong Panginoon, si Jehova ng mga hukbo, sa gitna ng buong lupain.</div>
  <div id="chapter10_verse24">
    <b>
      <sup>24 </sup>
    </b>Kaya ito ang sinabi ng Soberanong Panginoon, si Jehova ng mga hukbo: “Huwag kang matakot, O bayan kong nananahanan sa Sion, dahil sa Asiryano, na nananakit sa iyo noon sa pamamagitan ng tungkod at nagtataas noon ng kaniyang baston laban sa iyo ayon sa paraang ginawa ng Ehipto. </div>
  <div id="chapter10_verse25">
    <b>
      <sup>25 </sup>
    </b>Sapagkat kaunting-kaunting panahon pa—at ang pagtuligsa ay sasapit na sa kawakasan, at ang aking galit, sa kanilang paglalaho. </div>
  <div id="chapter10_verse26">
    <b>
      <sup>26 </sup>
    </b>At si Jehova ng mga hukbo ay tiyak na magwawasiwas laban sa kaniya ng isang panghagupit gaya noong pagkatalo ng Midian sa tabi ng batong Oreb; at ang kaniyang baston ay malalagay sa dagat, at tiyak na itataas niya iyon ayon sa paraang ginawa niya sa Ehipto.</div>
  <div id="chapter10_verse27">
    <b>
      <sup>27 </sup>
    </b>“At mangyayari sa araw na iyon na ang kaniyang pasan ay mahihiwalay mula sa iyong balikat, at ang kaniyang pamatok mula sa iyong leeg, at ang pamatok ay tiyak na masisira dahil sa langis.”</div>
  <div id="chapter10_verse28">
    <b>
      <sup>28 </sup>
    </b>Dumating siya sa Aiat; dumaan siya sa Migron; sa Micmash ay inilapag niya ang kaniyang mga kagamitan. </div>
  <div id="chapter10_verse29">
    <b>
      <sup>29 </sup>
    </b>Dumaan sila sa tawiran, sa Geba ay nagpalipas sila ng gabi, ang Rama ay nanginig, ang Gibeah ni Saul ay tumakas. </div>
  <div id="chapter10_verse30">
    <b>
      <sup>30 </sup>
    </b>Ihiyaw mo ang iyong tinig sa malalakas na sigaw, O anak na babae ng Galim. Magbigay-pansin ka, O Laisa. O ikaw na napipighati, Anatot! </div>
  <div id="chapter10_verse31">
    <b>
      <sup>31 </sup>
    </b>Ang Madmena ay tumakbo. Ang mga tumatahan sa Gebim ay sumilong. </div>
  <div id="chapter10_verse32">
    <b>
      <sup>32 </sup>
    </b>Araw pa sa Nob upang tumigil na. Ikinakaway <div id="page1082"></div>niya ang kaniyang kamay nang may pagbabanta laban sa bundok ng anak na babae ng Sion, ang burol ng Jerusalem.</div>
  <div id="chapter10_verse33">
    <b>
      <sup>33 </sup>
    </b>Narito! Ang tunay na Panginoon, si Jehova ng mga hukbo, ay tumatagpas ng mga sanga nang may matinding pagbagsak; at yaong mga tumubo nang matayog ay pinuputol, at ang matataas ay nagiging mababa. </div>
  <div id="chapter10_verse34">
    <b>
      <sup>34 </sup>
    </b>At pinutol niya ang mga palumpungan sa kagubatan sa pamamagitan ng isang kasangkapang bakal, at sa pamamagitan ng isang makapangyarihan ay babagsak ang Lebanon.</div>
</div>