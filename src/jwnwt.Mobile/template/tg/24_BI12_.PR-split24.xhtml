<div>
  <div id="chapter24_verse1">
    <span class="w_ch">
      <b>24 </b>
    </span>Huwag kang mainggit sa masasamang tao, at huwag mong hangaring makisama sa kanila. </div>
  <div id="chapter24_verse2">
    <b>
      <sup>2 </sup>
    </b>Sapagkat pananamsam ang laging binubulay-bulay ng kanilang puso, at kaguluhan ang laging sinasalita ng kanilang mga labi.</div>
  <div id="chapter24_verse3">
    <b>
      <sup>3 </sup>
    </b>Sa karunungan ay mapatitibay ang sambahayan, at sa kaunawaan ay matatatag ito nang <div id="page1037"></div>matibay. </div>
  <div id="chapter24_verse4">
    <b>
      <sup>4 </sup>
    </b>At sa kaalaman ay mapupuno ang mga loobang silid ng lahat ng mamahalin at kaiga-igayang mga bagay na may halaga.</div>
  <div id="chapter24_verse5">
    <b>
      <sup>5 </sup>
    </b>Ang marunong sa paggamit ng lakas ay isang matipunong lalaki, at ang taong may kaalaman ay nagpapatibay ng kalakasan. </div>
  <div id="chapter24_verse6">
    <b>
      <sup>6 </sup>
    </b>Sapagkat sa pamamagitan ng mahusay na patnubay ay isasagawa mo ang iyong pakikidigma, at sa karamihan ng mga tagapayo ay may kaligtasan.</div>
  <div id="chapter24_verse7">
    <b>
      <sup>7 </sup>
    </b>Sa mangmang ay napakataas ng tunay na karunungan; sa pintuang-daan ay hindi niya ibubuka ang kaniyang bibig.</div>
  <div id="chapter24_verse8">
    <b>
      <sup>8 </sup>
    </b>Kung tungkol sa sinumang nagpapakanang gumawa ng masama, siya ay tatawaging dalubhasa sa balakyot na mga kaisipan.</div>
  <div id="chapter24_verse9">
    <b>
      <sup>9 </sup>
    </b>Ang mahalay na paggawi ng kamangmangan ay kasalanan, at ang manunuya ay kinamumuhian ng sangkatauhan.</div>
  <div id="chapter24_verse10">
    <b>
      <sup>10 </sup>
    </b>Nanghihina ba ang iyong loob sa araw ng kabagabagan? Ang iyong kalakasan ay magiging kaunti.</div>
  <div id="chapter24_verse11">
    <b>
      <sup>11 </sup>
    </b>Iligtas mo yaong mga dinadala sa kamatayan; at yaong mga sumusuray-suray patungo sa patayan, O pigilan mo nawa sila. </div>
  <div id="chapter24_verse12">
    <b>
      <sup>12 </sup>
    </b>Kung sasabihin mo: “Narito! Hindi namin alam iyon,” hindi ba ito matatalos niyaong sumusukat ng mga puso, at malalaman niyaong nagbabantay sa iyong kaluluwa at gagantihan nga niya ang makalupang tao ayon sa kaniyang gawa?</div>
  <div id="chapter24_verse13">
    <b>
      <sup>13 </sup>
    </b>Anak ko, kumain ka ng pulot-pukyutan, sapagkat ito ay mabuti; at ang matamis na pulot ng bahay-pukyutan ay mapasaiyong ngalangala. </div>
  <div id="chapter24_verse14">
    <b>
      <sup>14 </sup>
    </b>Sa gayunding paraan, alamin mo ang karunungan para sa iyong kaluluwa. Kapag nasumpungan mo na ito, sa gayon ay may kinabukasan, at ang iyong pag-asa ay hindi maglalaho.</div>
  <div id="chapter24_verse15">
    <b>
      <sup>15 </sup>
    </b>Huwag kang mag-aabang, gaya ng balakyot, sa tinatahanang dako ng matuwid; huwag mong samsaman ang kaniyang pahingahang-dako. </div>
  <div id="chapter24_verse16">
    <b>
      <sup>16 </sup>
    </b>Sapagkat ang matuwid ay maaaring mabuwal nang kahit pitong ulit, at tiyak na babangon siya; ngunit ang mga balakyot ay matitisod dahil sa kapahamakan.</div>
  <div id="chapter24_verse17">
    <b>
      <sup>17 </sup>
    </b>Kapag ang iyong kaaway ay nabuwal, huwag kang magsaya; at kapag siya ay natisod, huwag nawang magalak ang iyong puso, </div>
  <div id="chapter24_verse18">
    <b>
      <sup>18 </sup>
    </b>upang hindi makita ni Jehova at maging masama iyon sa kaniyang paningin at pawiin nga niya ang kaniyang galit sa kaniya.</div>
  <div id="chapter24_verse19">
    <b>
      <sup>19 </sup>
    </b>Huwag kang mag-init dahil sa mga manggagawa ng kasamaan. Huwag kang mainggit sa mga taong balakyot. </div>
  <div id="chapter24_verse20">
    <b>
      <sup>20 </sup>
    </b>Sapagkat walang kinabukasan para sa sinumang masama; ang lampara ng mga taong balakyot ay papatayin.</div>
  <div id="chapter24_verse21">
    <b>
      <sup>21 </sup>
    </b>Anak ko, matakot ka kay Jehova at sa hari. Sa kanila na pabor sa pagbabago ay huwag kang manghihimasok. </div>
  <div id="chapter24_verse22">
    <b>
      <sup>22 </sup>
    </b>Sapagkat ang kanilang kasakunaan ay darating nang biglang-bigla, anupat sino ang makababatid sa pagkalipol ng mga pabor sa pagbabago?</div>
  <div id="chapter24_verse23">
    <b>
      <sup>23 </sup>
    </b>Ang mga pananalita ring ito ay para sa marurunong: Ang pagpapakita ng pagtatangi sa paghatol ay hindi mabuti.</div>
  <div id="chapter24_verse24">
    <b>
      <sup>24 </sup>
    </b>Siyang nagsasabi sa balakyot: “Ikaw ay matuwid,” susumpain siya ng mga bayan, tutuligsain siya ng mga liping pambansa. </div>
  <div id="chapter24_verse25">
    <b>
      <sup>25 </sup>
    </b>Ngunit magiging <div id="page1038"></div>kaiga-igaya nga iyon para sa mga sumasaway sa kaniya, at darating sa kanila ang mabuting pagpapala. </div>
  <div id="chapter24_verse26">
    <b>
      <sup>26 </sup>
    </b>Hahalik sa mga labi yaong tumutugon nang may katapatan.</div>
  <div id="chapter24_verse27">
    <b>
      <sup>27 </sup>
    </b>Ihanda mo ang iyong gawain sa labas, at ihanda mo iyon sa bukid para sa iyo. Pagkatapos ay patibayin mo rin ang iyong sambahayan.</div>
  <div id="chapter24_verse28">
    <b>
      <sup>28 </sup>
    </b>Huwag kang sumaksi laban sa iyong kapuwa nang walang mga saligan. Kung magkakagayon ay magiging mangmang ka sa iyong mga labi. </div>
  <div id="chapter24_verse29">
    <b>
      <sup>29 </sup>
    </b>Huwag mong sabihin: “Kung ano ang ginawa niya sa akin, gayon ang gagawin ko sa kaniya. Igaganti ko sa bawat isa ang ayon sa kaniyang pagkilos.”</div>
  <div id="chapter24_verse30">
    <b>
      <sup>30 </sup>
    </b>Dumaan ako sa tabi ng bukid ng taong tamad at sa tabi ng ubasan ng taong salat sa puso. </div>
  <div id="chapter24_verse31">
    <b>
      <sup>31 </sup>
    </b>At, narito! ang lahat ng mga iyon ay tinubuan ng mga panirang-damo. Tinakpan ng mga kulitis ang pinakaibabaw nito, at ang batong pader nito ay nagiba.</div>
  <div id="chapter24_verse32">
    <b>
      <sup>32 </sup>
    </b>Kaya ako ay tumingin, ako mismo; sinimulan kong isapuso iyon; nakita ko, tinanggap ko ang disiplina: </div>
  <div id="chapter24_verse33">
    <b>
      <sup>33 </sup>
    </b>Kaunting tulog, kaunting idlip, kaunting paghahalukipkip ng mga kamay upang humiga, </div>
  <div id="chapter24_verse34">
    <b>
      <sup>34 </sup>
    </b>at gaya ng tulisan ay darating nga ang iyong karalitaan at ang iyong pagdarahop na gaya ng taong nasasandatahan.</div>
</div>