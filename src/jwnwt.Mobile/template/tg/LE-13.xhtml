<div>
  <div id="chapter13_verse1">
    <span class="w_ch">
      <b>13 </b>
    </span>At nagsalita si Jehova kay Moises at kay Aaron, na sinasabi: </div>
  <div id="chapter13_verse2">
    <b>
      <sup>2 </sup>
    </b>“Kung ang isang tao ay tubuan sa balat ng kaniyang laman ng singaw o langib o pantal at iyon ay tumubo sa balat ng kaniyang laman at maging salot na ketong, siya ay dadalhin nga kay Aaron na saserdote o sa isa sa kaniyang mga anak na mga saserdote. </div>
  <div id="chapter13_verse3">
    <b>
      <sup>3 </sup>
    </b>At titingnan ng saserdote ang salot sa balat ng laman. Kung ang balahibo sa salot ay pumuti at ang anyo ng salot ay mas malalim kaysa sa balat ng kaniyang laman, iyon ay salot na ketong. At titingnan iyon ng saserdote, at ipahahayag niya siyang marumi. </div>
  <div id="chapter13_verse4">
    <b>
      <sup>4 </sup>
    </b>Ngunit kung ang pantal ay maputi sa balat ng kaniyang laman at ang anyo nito ay hindi mas malalim kaysa sa balat at ang balahibo nito ay hindi pumuti, ikukuwarentenas nga ng saserdote ang salot nang pitong <div id="page182"></div>araw. </div>
  <div id="chapter13_verse5">
    <b>
      <sup>5 </sup>
    </b>At titingnan siya ng saserdote sa ikapitong araw, at kung batay sa hitsura nito ay huminto na ang salot, ang salot ay hindi kumalat sa balat, ikukuwarentenas pa rin siya ng saserdote nang pitong araw pa.</div>
  <div id="chapter13_verse6">
    <b>
      <sup>6 </sup>
    </b>“At titingnan siya ng saserdote sa ikapitong araw sa ikalawang pagkakataon, at kung ang salot ay pumutla at ang salot ay hindi kumalat sa balat, ihahayag siyang malinis ng saserdote. Iyon ay langib. At siya ay maglalaba ng kaniyang mga kasuutan at magiging malinis. </div>
  <div id="chapter13_verse7">
    <b>
      <sup>7 </sup>
    </b>Ngunit kung ang langib ay walang alinlangang kumalat sa balat pagkatapos niyang magpakita sa harap ng saserdote upang maitatag ang kaniyang pagkakadalisay, siya ay magpapakita nga sa ikalawang pagkakataon sa harap ng saserdote, </div>
  <div id="chapter13_verse8">
    <b>
      <sup>8 </sup>
    </b>at titingnan ng saserdote; at kung kumalat ang langib sa balat, ipahahayag nga siyang marumi ng saserdote. Iyon ay ketong.</div>
  <div id="chapter13_verse9">
    <b>
      <sup>9 </sup>
    </b>“Kung tubuan ng salot na ketong ang isang tao, siya ay dadalhin nga sa saserdote. </div>
  <div id="chapter13_verse10">
    <b>
      <sup>10 </sup>
    </b>At titingnan ng saserdote; at kung may puting singaw sa balat at pinaputi nito ang balahibo at ang sariwang bahagi ng buháy na laman ay nasa singaw, </div>
  <div id="chapter13_verse11">
    <b>
      <sup>11 </sup>
    </b>iyon ay malalang ketong sa balat ng kaniyang laman; at ipahahayag siyang marumi ng saserdote. Hindi niya siya ikukuwarentenas, sapagkat siya ay marumi. </div>
  <div id="chapter13_verse12">
    <b>
      <sup>12 </sup>
    </b>At kung ang ketong ay walang alinlangang kumalat sa balat, at matakpan ng ketong ang buong balat ng isa na may salot mula sa kaniyang ulo hanggang sa kaniyang mga paa sa lahat ng makikita ng mga mata ng saserdote; </div>
  <div id="chapter13_verse13">
    <b>
      <sup>13 </sup>
    </b>at tiningnan ng saserdote at narito, natakpan ng ketong ang kaniyang buong laman, ihahayag nga niyang malinis ang salot. Ang lahat niyaon ay pumuti. Siya ay malinis. </div>
  <div id="chapter13_verse14">
    <b>
      <sup>14 </sup>
    </b>Ngunit sa araw na lumitaw roon ang buháy na laman, siya ay magiging marumi. </div>
  <div id="chapter13_verse15">
    <b>
      <sup>15 </sup>
    </b>At titingnan ng saserdote ang buháy na laman, at ipahahayag niya siyang marumi. Ang buháy na laman ay marumi. Iyon ay ketong. </div>
  <div id="chapter13_verse16">
    <b>
      <sup>16 </sup>
    </b>O kung manauli ang buháy na laman at iyon ay pumuti, siya ay paroroon nga sa saserdote. </div>
  <div id="chapter13_verse17">
    <b>
      <sup>17 </sup>
    </b>At titingnan siya ng saserdote, at kung ang salot ay pumuti, ihahayag nga ng saserdote na malinis ang salot. Siya ay malinis.</div>
  <div id="chapter13_verse18">
    <b>
      <sup>18 </sup>
    </b>“Kung tungkol sa laman, kung may bukol na tumubo sa balat nito at ito ay gumaling, </div>
  <div id="chapter13_verse19">
    <b>
      <sup>19 </sup>
    </b>at sa kinaroroonan ng bukol ay may tumubong puting singaw o mamula-mulang puting pantal, siya ay magpapakita nga sa saserdote. </div>
  <div id="chapter13_verse20">
    <b>
      <sup>20 </sup>
    </b>At titingnan ng saserdote, at kung ang anyo nito ay mas malalim kaysa sa balat at ang balahibo nito ay pumuti, ipahahayag nga siyang marumi ng saserdote. Iyon ang salot na ketong. Iyon ay lumitaw sa bukol. </div>
  <div id="chapter13_verse21">
    <b>
      <sup>21 </sup>
    </b>Ngunit kung tiningnan iyon ng saserdote, at, narito nga, walang puting balahibo roon at hindi iyon mas malalim kaysa sa balat at iyon ay maputla, ikukuwarentenas nga siya ng saserdote nang pitong araw. </div>
  <div id="chapter13_verse22">
    <b>
      <sup>22 </sup>
    </b>At kung iyon ay walang alinlangang kumalat sa balat, ipahahayag nga siyang marumi ng saserdote. Iyon ay salot. </div>
  <div id="chapter13_verse23">
    <b>
      <sup>23 </sup>
    </b>Ngunit kung sa kinaroroonan nito ay tumigil ang pantal, hindi iyon kumalat, iyon ang pamamaga ng bukol; at ihahayag siyang malinis ng saserdote.</div>
  <div id="chapter13_verse24">
    <b>
      <sup>24 </sup>
    </b>“O kung magkaroon ng pilat ang balat ng laman dahil sa apoy, at ang sariwang laman ng pilat ay naging pantal na mamula-mulang puti o kaya’y puti, </div>
  <div id="chapter13_verse25">
    <b>
      <sup>25 </sup>
    </b>titingnan nga iyon ng saserdote; at kung ang balahibo <div id="page183"></div>ay pumuti sa pantal at ang anyo nito ay mas malalim kaysa sa balat, iyon ay ketong. Iyon ay lumitaw sa pilat, at ipahahayag siyang marumi ng saserdote. Iyon ang salot na ketong. </div>
  <div id="chapter13_verse26">
    <b>
      <sup>26 </sup>
    </b>Ngunit kung tiningnan iyon ng saserdote, at, narito nga, walang puting balahibo sa pantal at hindi iyon mas malalim kaysa sa balat at iyon ay maputla, ikukuwarentenas nga siya ng saserdote nang pitong araw. </div>
  <div id="chapter13_verse27">
    <b>
      <sup>27 </sup>
    </b>At titingnan siya ng saserdote sa ikapitong araw. Kung iyon ay walang alinlangang kumalat sa balat, ipahahayag nga siyang marumi ng saserdote. Iyon ang salot na ketong. </div>
  <div id="chapter13_verse28">
    <b>
      <sup>28 </sup>
    </b>Ngunit kung tumigil ang pantal sa kinaroroonan nito, hindi iyon kumalat sa balat at iyon ay maputla, iyon ay singaw sa pilat; at ihahayag siyang malinis ng saserdote, sapagkat iyon ay pamamaga ng pilat.</div>
  <div id="chapter13_verse29">
    <b>
      <sup>29 </sup>
    </b>“Kung tungkol sa isang lalaki o isang babae, kung may salot na tumubo sa kaniya sa ulo o sa baba, </div>
  <div id="chapter13_verse30">
    <b>
      <sup>30 </sup>
    </b>titingnan nga ng saserdote ang salot; at kung ang anyo nito ay mas malalim kaysa sa balat, at ang buhok doon ay naninilaw at madalang, ipahahayag nga siyang marumi ng saserdote. Iyon ay di-karaniwang pagkalugas ng buhok. Iyon ay ketong sa ulo o sa baba. </div>
  <div id="chapter13_verse31">
    <b>
      <sup>31 </sup>
    </b>Ngunit kung tiningnan ng saserdote ang salot ng di-karaniwang pagkalugas ng buhok, at, narito! ang anyo nito ay hindi malalim kaysa sa balat at walang itim na buhok doon, ikukuwarentenas nga ng saserdote ang salot ng di-karaniwang pagkalugas ng buhok nang pitong araw. </div>
  <div id="chapter13_verse32">
    <b>
      <sup>32 </sup>
    </b>At titingnan ng saserdote ang salot sa ikapitong araw; at kung hindi kumalat ang di-karaniwang pagkalugas ng buhok, at walang buhok na naninilaw na tumutubo roon at ang anyo ng di-karaniwang pagkalugas ng buhok ay hindi mas malalim kaysa sa balat, </div>
  <div id="chapter13_verse33">
    <b>
      <sup>33 </sup>
    </b>siya ay magpapaahit, ngunit hindi niya ipaaahit ang dakong may di-karaniwang pagkalugas ng buhok; at muling ikukuwarentenas ng saserdote ang di-karaniwang pagkalugas ng buhok nang pitong araw.</div>
  <div id="chapter13_verse34">
    <b>
      <sup>34 </sup>
    </b>“At titingnan ng saserdote ang di-karaniwang pagkalugas ng buhok sa ikapitong araw; at kung ang di-karaniwang pagkalugas ng buhok ay hindi kumalat sa balat, at ang anyo nito ay hindi mas malalim kaysa sa balat, ihahayag nga siyang malinis ng saserdote, at siya ay maglalaba ng kaniyang mga kasuutan at magiging malinis. </div>
  <div id="chapter13_verse35">
    <b>
      <sup>35 </sup>
    </b>Ngunit kung ang di-karaniwang pagkalugas ng buhok ay walang alinlangang kumalat sa balat pagkatapos na maitatag ang kaniyang pagkakadalisay, </div>
  <div id="chapter13_verse36">
    <b>
      <sup>36 </sup>
    </b>titingnan nga siya ng saserdote; at kung ang di-karaniwang pagkalugas ng buhok ay kumalat sa balat, hindi na maghahanap ang saserdote ng buhok na naninilaw; siya ay marumi. </div>
  <div id="chapter13_verse37">
    <b>
      <sup>37 </sup>
    </b>Ngunit kung sa hitsura nito ay tumigil na ang di-karaniwang pagkalugas ng buhok at tinubuan iyon ng itim na buhok, ang di-karaniwang pagkalugas ng buhok ay gumaling na. Siya ay malinis, at ihahayag siyang malinis ng saserdote.</div>
  <div id="chapter13_verse38">
    <b>
      <sup>38 </sup>
    </b>“Kung tungkol sa isang lalaki o isang babae, kung magkaroon ng mga pantal sa balat ng kanilang laman, mapuputing pantal, </div>
  <div id="chapter13_verse39">
    <b>
      <sup>39 </sup>
    </b>titingnan nga ng saserdote; at kung ang mga pantal sa balat ng kanilang laman ay maputlang puti, iyon ay di-malubhang singaw. Iyon ay tumubo sa balat. Siya ay malinis.</div>
  <div id="chapter13_verse40">
    <b>
      <sup>40 </sup>
    </b>“Kung tungkol sa isang lalaki, kung makalbo ang kaniyang ulo, iyon ay pagkakalbo. <div id="page184"></div>Siya ay malinis. </div>
  <div id="chapter13_verse41">
    <b>
      <sup>41 </sup>
    </b>At kung makalbo sa harap ang kaniyang ulo, iyon ay pagkakalbo sa noo. Siya ay malinis. </div>
  <div id="chapter13_verse42">
    <b>
      <sup>42 </sup>
    </b>Ngunit kung may mamula-mulang puting salot na tumubo sa kalbong bahagi ng tuktok o ng noo, iyon ay ketong na tumubo sa kalbong bahagi ng kaniyang tuktok o ng kaniyang noo. </div>
  <div id="chapter13_verse43">
    <b>
      <sup>43 </sup>
    </b>At titingnan siya ng saserdote; at kung may singaw na mamula-mulang puting salot sa kalbong bahagi ng kaniyang tuktok o ng kaniyang noo na tulad ng anyo ng ketong sa balat ng laman, </div>
  <div id="chapter13_verse44">
    <b>
      <sup>44 </sup>
    </b>siya ay isang ketongin. Siya ay marumi. Ipahahayag siyang marumi ng saserdote. Ang kaniyang salot ay nasa kaniyang ulo. </div>
  <div id="chapter13_verse45">
    <b>
      <sup>45 </sup>
    </b>Kung tungkol sa ketongin na kinaroroonan ng salot, pupunitin ang kaniyang mga kasuutan, at ang kaniyang ulo ay pababayaang hindi nakaayos, at tatakpan niya ang kaniyang bigote at sisigaw, ‘Marumi, marumi!’ </div>
  <div id="chapter13_verse46">
    <b>
      <sup>46 </sup>
    </b>Sa lahat ng mga araw na ang salot ay nasa kaniya ay magiging marumi siya. Siya ay marumi. Siya ay tatahang nakabukod. Sa labas ng kampo ang kaniyang tahanang dako.</div>
  <div id="chapter13_verse47">
    <b>
      <sup>47 </sup>
    </b>“Kung tungkol sa isang kasuutan, kung magkaroon iyon ng salot na ketong, kahit sa kasuutang lana o sa kasuutang lino, </div>
  <div id="chapter13_verse48">
    <b>
      <sup>48 </sup>
    </b>o sa hiblang paayon o sa hiblang pahalang ng lino at ng lana, o sa balat o sa anumang bagay na yari sa balat, </div>
  <div id="chapter13_verse49">
    <b>
      <sup>49 </sup>
    </b>at magkaroon ng salot na manilaw-nilaw na luntian o mamula-mula sa kasuutan o sa balat o sa hiblang paayon o sa hiblang pahalang o sa alinmang kagamitang yari sa balat, iyon ang salot na ketong, at iyon ay ipakikita sa saserdote. </div>
  <div id="chapter13_verse50">
    <b>
      <sup>50 </sup>
    </b>At titingnan ng saserdote ang salot, at ikukuwarentenas niya ang salot nang pitong araw. </div>
  <div id="chapter13_verse51">
    <b>
      <sup>51 </sup>
    </b>Kapag nakita na niya ang salot sa ikapitong araw, na ang salot ay kumalat sa kasuutan o sa hiblang paayon o sa hiblang pahalang o sa balat na ginagamit sa anumang pinaggagamitan sa balat, ang salot ay malubhang ketong. Iyon ay marumi. </div>
  <div id="chapter13_verse52">
    <b>
      <sup>52 </sup>
    </b>At susunugin niya ang kasuutan o ang hiblang paayon o ang hiblang pahalang sa lana o sa lino, o ang alinmang kagamitang yari sa balat na kinaroroonan ng salot, sapagkat iyon ay malubhang ketong. Iyon ay susunugin sa apoy.</div>
  <div id="chapter13_verse53">
    <b>
      <sup>53 </sup>
    </b>“Ngunit kung sa pagtingin ng saserdote, at, narito nga, ang salot ay hindi kumalat sa kasuutan o sa hiblang paayon o sa hiblang pahalang o sa alinmang kagamitang yari sa balat, </div>
  <div id="chapter13_verse54">
    <b>
      <sup>54 </sup>
    </b>iuutos din ng saserdote na labhan nila ang kinaroroonan ng salot, at ikukuwarentenas niya iyon nang pitong araw pa. </div>
  <div id="chapter13_verse55">
    <b>
      <sup>55 </sup>
    </b>At titingnan ng saserdote ang salot pagkatapos na iyon ay malabhan, at kung hindi nagbago ang hitsura ng salot at hindi rin naman kumalat ang salot, iyon ay marumi. Susunugin mo iyon sa apoy. Iyon ay manipis na dako sa isang nanisnis na bahagi sa loob man nito o sa labas nito.</div>
  <div id="chapter13_verse56">
    <b>
      <sup>56 </sup>
    </b>“Ngunit kung sa pagtingin ng saserdote, at, narito nga, ang salot ay maputla pagkatapos na iyon ay malabhan, pupunitin nga niya iyon mula sa kasuutan o sa balat o sa hiblang paayon o sa hiblang pahalang. </div>
  <div id="chapter13_verse57">
    <b>
      <sup>57 </sup>
    </b>Gayunman, kung lilitaw pa rin iyon sa kasuutan o sa hiblang paayon o sa hiblang pahalang o sa alinmang kagamitang yari sa balat, iyon ay kumakalat. Susunugin mo sa apoy ang anumang kinaroroonan ng salot. </div>
  <div id="chapter13_verse58">
    <b>
      <sup>58 </sup>
    </b>Kung tungkol sa kasuutan o sa hiblang paayon o sa hiblang pahalang o sa alinmang kagamitang yari sa balat na malalabhan mo, kapag nawala ang salot mula sa mga iyon, iyon nga ay lalabhan sa ikalawang pagkakataon; <div id="page185"></div>at iyon ay magiging malinis.</div>
  <div id="chapter13_verse59">
    <b>
      <sup>59 </sup>
    </b>“Ito ang kautusan tungkol sa salot na ketong sa kasuutang yari sa lana o yari sa lino, o sa hiblang paayon o sa hiblang pahalang, o sa alinmang kagamitang yari sa balat, upang ihayag iyon na malinis o ipahayag iyon na marumi.”</div>
</div>