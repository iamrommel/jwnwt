<div>
  <p class="w_biblebookname">1 Cronica</p>
  <p class="sb">
    <a id="chapter23"></a>
    <a id="chapter23_verse1"></a>
    <span class="w_ch">
      <b>23 </b>
    </span>At si David ay matanda na at puspos ng mga araw, kung kaya ginawa niyang hari sa Israel si Solomon na kaniyang anak. <a id="chapter23_verse2"></a><b><sup>2 </sup></b>At tinipon niya ang lahat ng prinsipe ng Israel at ang mga saserdote at ang mga Levita. <a id="chapter23_verse3"></a><b><sup>3 </sup></b>Sa gayon ay binilang ang mga Levita mula sa edad na tatlumpung taon pataas; at ang kanilang bilang, bawat ulo sa kanila, bawat matipunong lalaki, ay umabot sa tatlumpu’t walong libo. <a id="chapter23_verse4"></a><b><sup>4 </sup></b>Mula sa mga ito ay may dalawampu’t apat na libo na nangangasiwa sa gawain sa bahay ni Jehova; at ang mga opisyal at mga hukom ay anim na libo; <a id="chapter23_verse5"></a><b><sup>5 </sup></b>at apat na libong bantay ng pintuang-daan at apat na libong tagapagbigay ng papuri kay Jehova sa pamamagitan ng mga panugtog na sinabi ni David na “aking ginawa upang magbigay ng papuri.”</p>
  <p class="sb">
    <a id="chapter23_verse6"></a>
    <b>
      <sup>6 </sup>
    </b>Nang magkagayon ay binaha-bahagi sila ni David nang pangkat-pangkat sa mga anak ni Levi, kina Gerson, Kohat at Merari. <a id="chapter23_verse7"></a><b><sup>7 </sup></b>Sa mga Gersonita, sina Ladan at Simei. <a id="chapter23_verse8"></a><b><sup>8 </sup></b>Ang mga anak ni Ladan ay si Jehiel na pangulo at sina Zetam at Joel, tatlo. <a id="chapter23_verse9"></a><b><sup>9 </sup></b>Ang mga anak ni Simei ay sina Selomot at Haziel at Haran, tatlo. Ito ang mga ulo ng mga ama para kay Ladan. <a id="chapter23_verse10"></a><b><sup>10 </sup></b>At ang mga anak ni Simei ay sina Jahat, Zina at Jeus at Berias. Ang apat na ito ang mga anak ni Simei. <a id="chapter23_verse11"></a><b><sup>11 </sup></b>At si Jahat ang naging ulo, at si Zizah ang ikalawa. Kung tungkol kina Jeus at Berias, hindi sila nagkaroon ng maraming anak; kaya sila ay naging isang sambahayan sa panig ng ama ng isang nanunungkulang pangkat.</p>
  <p class="sb">
    <a id="chapter23_verse12"></a>
    <b>
      <sup>12 </sup>
    </b>Ang mga anak ni Kohat ay sina Amram, Izhar, Hebron at Uziel, apat. <a id="chapter23_verse13"></a><b><sup>13 </sup></b>Ang mga anak ni Amram ay sina Aaron at Moises. Ngunit si Aaron ay ibinukod upang mapabanal niya ang Kabanal-banalan, siya at ang kaniyang mga anak hanggang sa panahong walang takda, upang gumawa ng haing usok sa harap ni Jehova, upang maglingkod sa kaniya at upang magpahayag ng pagpapala sa kaniyang pangalan hanggang sa panahong walang takda. <a id="chapter23_verse14"></a><b><sup>14 </sup></b>Kung tungkol kay Moises na lalaki ng tunay na Diyos, ang kaniyang mga anak ay patuloy na ibinilang sa tribo ng mga Levita. <a id="chapter23_verse15"></a><b><sup>15 </sup></b>Ang mga anak ni Moises ay sina Gersom at Eliezer. <a id="chapter23_verse16"></a><b><sup>16 </sup></b>Ang mga anak ni Gersom ay sina Sebuel na ulo. <a id="chapter23_verse17"></a><b><sup>17 </sup></b>At ang naging mga anak ni Eliezer ay sina Rehabias na ulo; at si Eliezer ay hindi nagkaroon ng iba pang mga anak, ngunit ang mga anak ni Rehabias ay dumami nang lubha. <a id="chapter23_verse18"></a><b><sup>18 </sup></b>Ang mga anak ni Izhar ay sina Selomit na pangulo. <a id="chapter23_verse19"></a><b><sup>19 </sup></b>Ang mga anak ni Hebron ay si Jeria na ulo, si Amarias ang ikalawa, si Jahaziel ang ikatlo at si Jekameam ang ikaapat. <a id="chapter23_verse20"></a><b><sup>20 </sup></b>Ang mga anak ni Uziel ay si Mikas na ulo at si Isia ang ikalawa.</p>
  <p class="sb">
    <a id="chapter23_verse21"></a>
    <b>
      <sup>21 </sup>
    </b>Ang mga anak ni Merari ay sina Mahali at Musi. Ang mga anak ni Mahali ay sina Eleazar at Kis. <a id="chapter23_verse22"></a><b><sup>22 </sup></b>Ngunit si Eleazar ay namatay; at hindi siya nagkaroon ng mga anak na lalaki, kundi ng mga anak na babae. Kaya kinuha sila ng mga anak ni Kis na kanilang mga kapatid bilang mga asawa. <a id="chapter23_verse23"></a><b><sup>23 </sup></b>Ang mga anak ni Musi ay sina Mahali at Eder at Jeremot, tatlo.</p>
  <p class="sb">
    <a id="chapter23_verse24"></a>
    <b>
      <sup>24 </sup>
    </b>Ito ang mga anak ni Levi ayon sa sambahayan ng kanilang mga ama, ang mga ulo ng mga ama, ayon sa mga inatasan sa kanila, sa bilang ng mga pangalan, bawat ulo sa kanila, ang mga <a id="page674"></a>manggagawa ng gawain para sa paglilingkod sa bahay ni Jehova, mula sa edad na dalawampung taon pataas. <a id="chapter23_verse25"></a><b><sup>25 </sup></b>Sapagkat si David ay nagsabi: “Si Jehova na Diyos ng Israel ay nagbigay ng kapahingahan sa kaniyang bayan, at tatahan siya sa Jerusalem hanggang sa panahong walang takda. <a id="chapter23_verse26"></a><b><sup>26 </sup></b>At hindi na rin kakailanganing buhatin ng mga Levita ang tabernakulo o ang alinman sa mga kagamitan nito sa paglilingkod dito.” <a id="chapter23_verse27"></a><b><sup>27 </sup></b>Sapagkat ayon sa mga huling salita ni David ay ito ang mga bilang ng mga anak ni Levi mula sa edad na dalawampung taon pataas. <a id="chapter23_verse28"></a><b><sup>28 </sup></b>Sapagkat ang kanilang tungkulin ay nasa kapamahalaan ng mga anak ni Aaron para sa paglilingkod sa bahay ni Jehova sa mga looban at sa mga silid-kainan at sa pagpapadalisay ng bawat banal na bagay at sa gawaing paglilingkod sa bahay ng tunay na Diyos, <a id="chapter23_verse29"></a><b><sup>29 </sup></b>maging sa tinapay na magkakapatong at sa mainam na harina para sa handog na mga butil at sa maninipis na tinapay na walang pampaalsa at sa mga tinapay na niluto sa ihawan at sa hinalong masa at sa lahat ng sukat ng dami at laki; <a id="chapter23_verse30"></a><b><sup>30 </sup></b>at sa pagtayo tuwing umaga upang magpasalamat at pumuri kay Jehova, at gayundin sa gabi; <a id="chapter23_verse31"></a><b><sup>31 </sup></b>at sa bawat paghahandog ng mga haing sinusunog para kay Jehova kapag sabbath, kapag bagong buwan at kapag kapanahunan ng kapistahan, sa bilang ayon sa alituntunin tungkol sa mga iyon, na palagian sa harap ni Jehova. <a id="chapter23_verse32"></a><b><sup>32 </sup></b>At sila ang nag-asikaso ng pagbabantay sa tolda ng kapisanan at ng pagbabantay sa dakong banal at ng pagbabantay ng mga anak ni Aaron na kanilang mga kapatid para sa paglilingkod sa bahay ni Jehova.</p>
</div>