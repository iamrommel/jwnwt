<div>
  <div id="chapter56_verse1">
    <span class="w_ch">
      <b>56 </b>
    </span>Ito ang sinabi ni Jehova: “Ingatan ninyo ang katarungan, at gawin ninyo ang matuwid. Sapagkat ang aking pagliligtas ay malapit nang dumating, at ang aking katuwiran ay masisiwalat na. </div>
  <div id="chapter56_verse2">
    <b>
      <sup>2 </sup>
    </b>Maligaya ang taong mortal na gumagawa nito, at ang anak ng sangkatauhan na nanghahawakan dito, na nangingilin ng sabbath upang huwag itong malapastangan, at nag-iingat ng kaniyang kamay upang huwag makagawa ng anumang uri ng kasamaan. </div>
  <div id="chapter56_verse3">
    <b>
      <sup>3 </sup>
    </b>At huwag sabihin ng banyaga na lumakip kay Jehova, ‘Walang alinlangang ibubukod ako ni Jehova mula sa kaniyang bayan.’ Ni sabihin man ng bating, ‘Narito! Ako ay punungkahoy na tuyo.’ ”</div>
  <div id="chapter56_verse4">
    <b>
      <sup>4 </sup>
    </b>Sapagkat ito ang sinabi ni Jehova sa mga bating na nangingilin ng aking mga sabbath at pumili niyaong kinalulugdan ko at nanghahawakan sa aking tipan: </div>
  <div id="chapter56_verse5">
    <b>
      <sup>5 </sup>
    </b>“Magbibigay nga ako sa kanila sa aking bahay at sa loob ng aking mga pader ng isang bantayog at isang pangalan, isang bagay na mas mabuti kaysa sa mga anak na lalaki at mga anak na babae. Isang pangalan hanggang sa panahong walang takda ang ibibigay ko sa kanila, isa na hindi mapaparam.</div>
  <div id="chapter56_verse6">
    <b>
      <sup>6 </sup>
    </b>“At ang mga banyaga na lumakip kay Jehova upang maglingkod sa kaniya at umibig sa pangalan ni Jehova, upang maging mga lingkod niya, lahat ng nangingilin ng sabbath upang huwag itong malapastangan at nanghahawakan sa aking tipan, </div>
  <div id="chapter56_verse7">
    <b>
      <sup>7 </sup>
    </b>dadalhin ko rin sila sa aking banal na bundok at pagsasayahin ko sila sa loob ng aking bahay-panalanginan. Ang kanilang mga buong handog na sinusunog at ang kanilang mga hain ay tatanggapin sa ibabaw ng aking altar. Sapagkat ang aking sariling bahay <div id="page1141"></div>ay tatawagin ngang bahay-panalanginan para sa lahat ng mga bayan.”</div>
  <div id="chapter56_verse8">
    <b>
      <sup>8 </sup>
    </b>Ang sabi ng Soberanong Panginoong Jehova, na nagtitipon ng mga nanabog mula sa Israel, ay: “Titipunin ko sa kaniya ang iba pa bukod sa mga natipon na mula sa kaniya.”</div>
  <div id="chapter56_verse9">
    <b>
      <sup>9 </sup>
    </b>Lahat kayong maiilap na hayop sa malawak na parang, pumarito kayo upang kumain, lahat kayong maiilap na hayop sa kagubatan. </div>
  <div id="chapter56_verse10">
    <b>
      <sup>10 </sup>
    </b>Ang kaniyang mga bantay ay bulag. Walang sinuman sa kanila ang nagbigay-pansin. Silang lahat ay mga asong pipi; hindi sila makatahol, humihingal, nakahiga, maibigin sa pag-idlip. </div>
  <div id="chapter56_verse11">
    <b>
      <sup>11 </sup>
    </b>Mga aso pa man din sila na matindi ang pagnanasa ng kaluluwa; hindi sila marunong mabusog. Mga pastol din sila na hindi natutong umunawa. Silang lahat ay bumaling sa kanilang sariling lakad, bawat isa ay sa kaniyang di-tapat na pakinabang mula sa kaniyang sariling hanggahan: </div>
  <div id="chapter56_verse12">
    <b>
      <sup>12 </sup>
    </b>“Pumarito kayo! Kukuha ako ng alak; at uminom tayo ng nakalalangong inumin hanggang sa kasukdulan. At ang bukas ay tiyak na magiging gaya ng araw na ito, dakila sa lubhang nakahihigit na paraan.”</div>
</div>