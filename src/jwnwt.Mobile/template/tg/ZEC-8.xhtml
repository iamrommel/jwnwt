<div>
  <div id="chapter8_verse1">
    <span class="w_ch">
      <b>8 </b>
    </span>At ang salita ni Jehova ng mga hukbo ay patuloy na dumating, na nagsasabi: </div>
  <div id="chapter8_verse2">
    <b>
      <sup>2 </sup>
    </b>“Ito ang sinabi ni Jehova ng mga hukbo,  ‘Ako ay maninibugho para sa Sion ng matinding paninibugho,  at ako ay maninibugho para sa kaniya taglay ang matinding pagngangalit.’ ” </div>
  <div id="chapter8_verse3">
    <b>
      <sup>3 </sup>
    </b>“Ito ang sinabi ni Jehova, ‘Ako ay babalik sa Sion  at tatahan sa gitna ng Jerusalem;  at ang Jerusalem ay tatawaging ang lunsod ng katapatan,  at ang bundok ni Jehova  ng mga hukbo, ang banal na bundok.’ ” </div>
  <div id="chapter8_verse4">
    <b>
      <sup>4 </sup>
    </b>“Ito ang sinabi ni Jehova ng mga hukbo, ‘Magkakaroon pa ng matatandang lalaki at matatandang babae na uupo sa mga liwasan ng Jerusalem,  na bawat isa rin ay may baston  niya sa kaniyang kamay dahil sa dami ng kaniyang <div id="page1436"></div>mga araw. </div>
  <div id="chapter8_verse5">
    <b>
      <sup>5 </sup>
    </b>At ang mga liwasan ng lunsod ay mapupuno ng mga batang lalaki at mga batang babae na naglalaro sa kaniyang mga liwasan.’ ” </div>
  <div id="chapter8_verse6">
    <b>
      <sup>6 </sup>
    </b>“Ito ang sinabi ni Jehova ng mga hukbo, ‘Bagaman maging waring napakahirap nito sa paningin ng mga nalalabi sa bayang ito sa mga araw na iyon, dapat bang maging waring napakahirap din nito sa aking paningin?’  ang sabi ni Jehova ng mga hukbo.”</div>
  <div id="chapter8_verse7">
    <b>
      <sup>7 </sup>
    </b>“Ito ang sinabi ni Jehova ng mga hukbo, ‘Narito, ililigtas ko ang aking bayan mula sa lupaing sikatan ng araw at mula sa lupaing lubugan ng araw.  </div>
  <div id="chapter8_verse8">
    <b>
      <sup>8 </sup>
    </b>At tiyak na dadalhin ko sila, at tatahan sila sa gitna ng Jerusalem;  at sila ang magiging aking bayan,  at ako ang magiging kanilang Diyos sa katapatan at sa katuwiran.’ ” </div>
  <div id="chapter8_verse9">
    <b>
      <sup>9 </sup>
    </b>“Ito ang sinabi ni Jehova ng mga hukbo, ‘Magpakalakas  ang inyong mga kamay, kayo na nakaririnig sa mga araw na ito ng mga salitang ito mula sa bibig ng mga propeta,  nang araw na ilatag ang pundasyon ng bahay ni Jehova ng mga hukbo, upang ang templo ay maitayo.  </div>
  <div id="chapter8_verse10">
    <b>
      <sup>10 </sup>
    </b>Sapagkat bago ang mga araw na iyon ay walang kabayaran para sa mga tao;  at kung tungkol sa kabayaran sa mga alagang hayop, walang gayong bagay; at ang lumalabas at ang pumapasok ay walang kapayapaan dahil sa kalaban,  sapagkat patuloy kong itinutulak ang lahat ng tao laban sa isa’t isa.’ </div>
  <div id="chapter8_verse11">
    <b>
      <sup>11 </sup>
    </b>“ ‘At ngayon ay hindi ako magiging gaya noong mga unang araw sa mga nalalabi sa bayang ito,’  ang sabi ni Jehova ng mga hukbo. </div>
  <div id="chapter8_verse12">
    <b>
      <sup>12 </sup>
    </b>‘Sapagkat darating ang binhi ng kapayapaan;  ang punong ubas ay magbibigay ng bunga nito,  at ang lupa ay magbibigay ng ani nito,  at ang mga langit ay magbibigay ng kanilang hamog;  at ipamamana ko sa mga nalalabi  sa bayang ito ang lahat ng mga bagay na ito.  </div>
  <div id="chapter8_verse13">
    <b>
      <sup>13 </sup>
    </b>At mangyayari nga na kung paanong kayo ay naging sumpa sa gitna ng mga bansa,  O sambahayan ni Juda at sambahayan ng Israel,  gayon ko kayo ililigtas, at kayo ay magiging pagpapala.  Huwag kayong matakot.  Magpakalakas ang inyong mga kamay.’ </div>
  <div id="chapter8_verse14">
    <b>
      <sup>14 </sup>
    </b>“Sapagkat ito ang sinabi ni Jehova ng mga hukbo, ‘ “Kung paanong inisip kong gawin yaong kapaha-pahamak sa inyo sapagkat pinukaw ako ng inyong mga ninuno sa pagkagalit,”  ang sabi ni Jehova ng mga hukbo, “at hindi ko ikinalungkot,  </div>
  <div id="chapter8_verse15">
    <b>
      <sup>15 </sup>
    </b>gayon ko muling iisipin sa mga araw na ito na gawan ng mabuti ang Jerusalem at ang sambahayan ni Juda.  Huwag kayong matakot.” ’ </div>
  <div id="chapter8_verse16">
    <b>
      <sup>16 </sup>
    </b>“ ‘Ito ang mga bagay na dapat ninyong gawin:  Magsalita kayo ng katotohanan sa isa’t isa.  Humatol kayo sa inyong mga pintuang-daan taglay ang katotohanan at ang kahatulan ng kapayapaan.  </div>
  <div id="chapter8_verse17">
    <b>
      <sup>17 </sup>
    </b>At ang ikapapahamak ng isa’t isa ay huwag ninyong ipanukala sa inyong mga puso,  at huwag ninyong ibigin ang anumang bulaang sumpa;  sapagkat ang lahat ng mga ito ay mga bagay na kinapopootan ko,’  ang sabi ni Jehova.”</div>
  <div id="chapter8_verse18">
    <b>
      <sup>18 </sup>
    </b>At ang salita ni Jehova ng mga hukbo ay patuloy na dumating sa akin, na nagsasabi: </div>
  <div id="chapter8_verse19">
    <b>
      <sup>19 </sup>
    </b>“Ito ang sinabi ni Jehova ng mga hukbo, ‘Ang pag-aayuno sa ikaapat  na buwan, at ang pag-aayuno sa ikalimang  buwan, at ang pag-aayuno sa ikapitong  buwan, at ang pag-aayuno sa ikasampung  buwan ay magiging pagbubunyi at pagsasaya at mabubuting kapanahunan ng pista  para sa sambahayan ni Juda. Kaya ibigin ninyo ang katotohanan at ang kapayapaan.’ </div>
  <div id="chapter8_verse20">
    <b>
      <sup>20 </sup>
    </b>“Ito ang sinabi ni Jehova ng mga hukbo, ‘Mangyayari pa na <div id="page1437"></div>ang mga bayan at ang mga tumatahan sa maraming lunsod ay darating;  </div>
  <div id="chapter8_verse21">
    <b>
      <sup>21 </sup>
    </b>at ang mga tumatahan sa isang lunsod ay tiyak na paroroon sa mga nasa isa pa, na sinasabi: “Marubdob tayong pumaroon  upang palambutin ang mukha  ni Jehova at upang hanapin si Jehova ng mga hukbo. Ako mismo ay paroroon din.”  </div>
  <div id="chapter8_verse22">
    <b>
      <sup>22 </sup>
    </b>At maraming bayan at makapangyarihang mga bansa ang paroroon upang hanapin si Jehova ng mga hukbo sa Jerusalem  at upang palambutin ang mukha ni Jehova.’</div>
  <div id="chapter8_verse23">
    <b>
      <sup>23 </sup>
    </b>“Ito ang sinabi ni Jehova ng mga hukbo, ‘Mangyayari sa mga araw na iyon na sampung lalaki mula sa lahat ng wika ng mga bansa  ang tatangan,  oo, tatangan sila sa laylayan ng lalaki na isang Judio,  na sinasabi: “Yayaon kaming kasama ninyo,  sapagkat narinig namin na ang Diyos ay sumasainyo.” ’ ” </div>
</div>