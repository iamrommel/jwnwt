<div>
  <p class="w_biblebookname">Awit</p>
  <p class="sl">
    <a id="chapter135"></a>
    <a id="chapter135_verse1"></a>
    <span class="w_ch">
      <b>135 </b>
    </span>Purihin ninyo si Jah!</p>
  <p class="sz">Purihin ninyo ang pangalan ni Jehova,</p>
  <p class="sz">Maghandog kayo ng papuri, O mga lingkod ni Jehova,</p>
  <p class="sl">
    <a id="chapter135_verse2"></a>
    <b>
      <sup>2 </sup>
    </b>Kayong mga nakatayo sa bahay ni Jehova,</p>
  <p class="sz">Sa mga looban ng bahay ng ating Diyos.</p>
  <p class="sl">
    <a id="chapter135_verse3"></a>
    <b>
      <sup>3 </sup>
    </b>Purihin si Jah, sapagkat si Jehova ay mabuti.</p>
  <p class="sz">Umawit kayo sa kaniyang pangalan, sapagkat ito ay kaiga-igaya.</p>
  <p class="sl">
    <a id="chapter135_verse4"></a>
    <b>
      <sup>4 </sup>
    </b>Sapagkat pinili ni Jah si Jacob para sa kaniyang sarili,</p>
  <p class="sz">Ang Israel bilang kaniyang pantanging pag-aari.</p>
  <p class="sl">
    <a id="chapter135_verse5"></a>
    <b>
      <sup>5 </sup>
    </b>Sapagkat nalalaman kong lubos na si Jehova ay dakila,</p>
  <p class="sz">At ang ating Panginoon ay nakahihigit kaysa sa lahat ng iba pang diyos.</p>
  <p class="sl">
    <a id="chapter135_verse6"></a>
    <b>
      <sup>6 </sup>
    </b>Ang lahat ng kinalugdang gawin ni Jehova ay kaniyang ginawa</p>
  <p class="sz">Sa langit at sa lupa, sa mga dagat at sa lahat ng matubig na mga kalaliman.</p>
  <p class="sl">
    <a id="chapter135_verse7"></a>
    <b>
      <sup>7 </sup>
    </b>Nagpapailanlang siya ng singaw mula sa dulo ng lupa;</p>
  <p class="sz">Gumawa pa man din siya ng mga paagusan para sa ulan;</p>
  <p class="sz">Inilalabas niya ang hangin mula sa kaniyang mga imbakan,</p>
  <p class="sl">
    <a id="chapter135_verse8"></a>
    <b>
      <sup>8 </sup>
    </b>Siyang nanakit sa mga panganay ng Ehipto,</p>
  <p class="sz">Sa tao man at sa hayop.</p>
  <p class="sl">
    <a id="chapter135_verse9"></a>
    <b>
      <sup>9 </sup>
    </b>Nagsugo siya ng mga tanda at mga himala sa gitna mo, O Ehipto,</p>
  <p class="sz">Kay Paraon at sa lahat ng kaniyang mga lingkod;</p>
  <p class="sl">
    <a id="chapter135_verse10"></a>
    <b>
      <sup>10 </sup>
    </b>Siyang nanakit ng maraming bansa</p>
  <p class="sz">At pumatay ng mga makapangyarihang hari,</p>
  <p class="sl">
    <a id="chapter135_verse11"></a>
    <b>
      <sup>11 </sup>
    </b>Maging kay Sihon na hari ng mga Amorita</p>
  <p class="sz">At kay Og na hari ng Basan</p>
  <p class="sz">At sa lahat ng mga kaharian sa Canaan,</p>
  <p class="sl">
    <a id="chapter135_verse12"></a>
    <b>
      <sup>12 </sup>
    </b>At siyang nagbigay ng kanilang lupain bilang mana,</p>
  <p class="sz">Isang mana sa Israel na kaniyang bayan.</p>
  <p class="sl">
    <a id="chapter135_verse13"></a>
    <b>
      <sup>13 </sup>
    </b>O Jehova, ang iyong pangalan ay hanggang sa panahong walang takda.</p>
  <p class="sz">O Jehova, ang iyong pinakaalaala ay sa saliâ€™t salinlahi.</p>
  <p class="sl">
    <a id="chapter135_verse14"></a>
    <b>
      <sup>14 </sup>
    </b>Sapagkat ipagtatanggol ni Jehova ang usapin ng kaniyang bayan,</p>
  <p class="sz">At ikalulungkot niya ang tungkol sa kaniyang mga lingkod.</p>
  <p class="sl">
    <a id="chapter135_verse15"></a>
    <b>
      <sup>15 </sup>
    </b>Ang mga idolo ng mga bansa ay pilak at ginto,</p>
  <p class="sz">Ang gawa ng mga kamay ng makalupang tao.</p>
  <p class="sl">
    <a id="chapter135_verse16"></a>
    <b>
      <sup>16 </sup>
    </b>May bibig sila, ngunit wala silang masalita;</p>
  <p class="sz">May mga mata sila, ngunit wala silang makita;</p>
  <p class="sl">
    <a id="chapter135_verse17"></a>
    <b>
      <sup>17 </sup>
    </b>May mga tainga sila, ngunit wala silang marinig.</p>
  <p class="sz">Wala ring espiritu sa kanilang bibig.</p>
  <p class="sl">
    <a id="page994"></a>
    <a id="chapter135_verse18"></a>
    <b>
      <sup>18 </sup>
    </b>Yaong mga gumagawa sa kanila ay magiging tulad nila,</p>
  <p class="sz">Ang bawat isa na nagtitiwala sa kanila.</p>
  <p class="sl">
    <a id="chapter135_verse19"></a>
    <b>
      <sup>19 </sup>
    </b>O sambahayan ni Israel, pagpalain ninyo si Jehova.</p>
  <p class="sz">O sambahayan ni Aaron, pagpalain ninyo si Jehova.</p>
  <p class="sl">
    <a id="chapter135_verse20"></a>
    <b>
      <sup>20 </sup>
    </b>O sambahayan ni Levi, pagpalain ninyo si Jehova.</p>
  <p class="sz">Kayong mga natatakot kay Jehova, pagpalain ninyo si Jehova.</p>
  <p class="sl">
    <a id="chapter135_verse21"></a>
    <b>
      <sup>21 </sup>
    </b>Pagpalain nawa si Jehova mula sa Sion,</p>
  <p class="sz">Na siyang tumatahan sa Jerusalem.</p>
  <p class="sz">Purihin ninyo si Jah!</p>
</div>