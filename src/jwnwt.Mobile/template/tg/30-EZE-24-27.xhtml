<div><div id="chapter24_verse1"><span class="w_ch"><b>24 </b></span>At ang salita ni Jehova ay patuloy na dumating sa akin nang ikasiyam na taon, nang ikasampung buwan, noong ikasampung araw ng buwan, na nagsasabi: </div><div id="chapter24_verse2"><b><sup>2 </sup></b>“Anak ng tao, isulat mo para sa iyo ang pangalan ng araw na ito, ng mismong araw na ito. Ang hari ng Babilonya ay sumampa laban sa Jerusalem sa mismong araw na ito. </div><div id="chapter24_verse3"><b><sup>3 </sup></b>At kumatha ka ng isang kasabihan tungkol sa mapaghimagsik na sambahayan, at sabihin mo tungkol sa kanila,</div><div id="chapter24_verse4"><b><sup>4 </sup></b>Magtipon ka roon ng mga piraso, ng bawat mabuting piraso, hita at balikat; punuin mo iyon ng pinakapiling mga buto. </div><div id="chapter24_verse5"><b><sup>5 </sup></b>Kunin ang pinakapiling tupa, at isalansan din ang mga kahoy nang papaikot sa ilalim nito. Pakuluan mo ang mga piraso nito, lutuin mo rin ang mga buto nito sa gitna niyaon.” ’ ”</div><div id="chapter24_verse6"><b><sup>6 </sup></b>“Kaya ito ang sinabi ng Soberanong Panginoong Jehova, ‘Sa aba ng lunsod ng mga pagbububo ng dugo, ang palayok na maluwang ang bibig, na may kalawang sa loob, at ang kalawang nito ay hindi pa naaalis mula roon! Bawat piraso nito ay ilabas mo; hindi iyon pagpapalabunutan. </div><div id="chapter24_verse7"><b><sup>7 </sup></b>Sapagkat ang mismong dugo niyaon ay napasamismong gitna nito. Sa ibabaw ng makintab at hantad na malaking bato ay inilagay niya iyon. Hindi niya iyon ibinuhos sa lupa, upang matabunan iyon ng alabok. </div><div id="chapter24_verse8"><b><sup>8 </sup></b>Upang pumukaw ng pagngangalit para sa paglalapat ng paghihiganti, inilagay ko ang kaniyang dugo sa ibabaw ng makintab at hantad na malaking bato, upang huwag itong matabunan.’</div><div id="chapter24_verse9"><b><sup>9 </sup></b>“Kaya ito ang sinabi ng Soberanong Panginoong Jehova, ‘Sa aba ng lunsod ng mga pagbububo ng dugo! Palalakihin ko rin ang bunton. </div><div id="chapter24_verse10"><b><sup>10 </sup></b>Damihan ang mga kahoy. Paningasin ang apoy. Pakuluang mabuti ang karne. At alisin ang sabaw, at painitin nang matindi ang mga buto. </div><div id="chapter24_verse11"><b><sup>11 </sup></b>Ipatong iyon nang walang laman sa ibabaw ng mga baga nito upang uminit; at ang tanso nito ay mag-iinit, at ang karumihan nito ay malulusaw sa gitna niyaon. Hayaang mapugnaw ang kalawang nito. </div><div id="chapter24_verse12"><b><sup>12 </sup></b>Mga kabagabagan! Ito ay nakapapagod, ngunit ang napakaraming kalawang nito ay hindi naaalis mula roon. Tungo sa apoy kasama ang kalawang nito!’</div><div id="chapter24_verse13"><b><sup>13 </sup></b>“ ‘May mahalay na paggawi sa iyong karumihan. Sa dahilang iyan ay kinailangan kong linisin ka, ngunit hindi ka nalinis mula sa iyong karumihan. Hindi ka na lilinis <div id="page1304"></div>pa hanggang sa pahupain ko sa iyo ang aking pagngangalit. </div><div id="chapter24_verse14"><b><sup>14 </sup></b>Ako mismong si Jehova ang nagsalita. Iyon ay darating, at kikilos ako. Hindi ako magpapabaya, ni maaawa man ako o malulungkot. Ayon sa iyong mga lakad at ayon sa iyong mga pakikitungo ay tiyak na hahatulan ka nila,’ ang sabi ng Soberanong Panginoong Jehova.”</div><div id="chapter24_verse15"><b><sup>15 </sup></b>At ang salita ni Jehova ay patuloy na dumating sa akin, na nagsasabi: </div><div id="chapter24_verse16"><b><sup>16 </sup></b>“Anak ng tao, narito, aalisin ko sa iyo ang bagay na kanais-nais sa iyong mga mata sa pamamagitan ng isang hampas, at huwag mong dadagukan ang iyong dibdib, ni tatangis ka man o aagos ang iyong mga luha. </div><div id="chapter24_verse17"><b><sup>17 </sup></b>Magbuntunghininga ka nang walang salita. Para sa mga patay ay wala kang gagawing pagdadalamhati. Ang iyong putong ay itali mo sa iyo, at ang iyong mga sandalyas ay isuot mo sa iyong mga paa. At huwag mong takpan ang bigote, at ang tinapay ng mga tao ay huwag mong kainin.”</div><div id="chapter24_verse18"><b><sup>18 </sup></b>At nagsalita ako sa bayan nang kinaumagahan, at ang aking asawa ay namatay nang kinagabihan. Kaya ginawa ko nang kinaumagahan ang gaya ng iniutos sa akin. </div><div id="chapter24_verse19"><b><sup>19 </sup></b>At ang bayan ay patuloy na nagsabi sa akin: “Hindi mo ba sasabihin sa amin kung ano ang kinalaman sa amin ng mga bagay na ito, na iyong ginagawa?” </div><div id="chapter24_verse20"><b><sup>20 </sup></b>Sa gayon ay sinabi ko sa kanila: “Ang mismong salita ni Jehova ay dumating sa akin, na nagsasabi, </div><div id="chapter24_verse21"><b><sup>21 </sup></b>‘Sabihin mo sa sambahayan ng Israel: “Ito ang sinabi ng Soberanong Panginoong Jehova, ‘Narito, lalapastanganin ko ang aking santuwaryo, ang pagmamapuri ng inyong lakas, ang bagay na kanais-nais sa inyong paningin at ang pinagmamalasakitan ng inyong kaluluwa, at ang inyong mga anak na lalaki at ang inyong mga anak na babae na iniwanan ninyo—sa pamamagitan ng tabak ay mabubuwal sila. </div><div id="chapter24_verse22"><b><sup>22 </sup></b>At gagawin nga ninyo ang gaya ng ginawa ko. Ang mga bigote ay hindi ninyo tatakpan, at ang tinapay ng mga tao ay hindi ninyo kakainin. </div><div id="chapter24_verse23"><b><sup>23 </sup></b>At ang inyong putong ay mapapasainyong mga ulo, at ang inyong mga sandalyas ay mapapasainyong mga paa. Hindi ninyo dadagukan ang inyong sarili ni tatangis man kayo, at mabubulok kayo sa inyong mga kamalian, at daraing nga kayo sa isa’t isa. </div><div id="chapter24_verse24"><b><sup>24 </sup></b>At si Ezekiel ay naging isang palatandaan para sa inyo. Ang ayon sa lahat ng ginawa niya ay gagawin ninyo. Kapag dumating iyon, inyo ngang makikilala rin na ako ang Soberanong Panginoong Jehova.’ ” ’ ”</div><div id="chapter24_verse25"><b><sup>25 </sup></b>“At ikaw naman, O anak ng tao, hindi ba mangyayari sa araw na aalisin ko sa kanila ang kanilang tanggulan, ang magandang bagay na kanilang ipinagbubunyi, ang bagay na kanais-nais sa kanilang mga mata at ang pinananabikan ng kanilang kaluluwa, ang kanilang mga anak na lalaki at ang kanilang mga anak na babae, na </div><div id="chapter24_verse26"><b><sup>26 </sup></b>sa araw na iyon ay paroroon sa iyo ang takas upang may maiparinig sa mga tainga? </div><div id="chapter24_verse27"><b><sup>27 </sup></b>Sa araw na iyon ay mabubuka ang iyong bibig sa takas, at ikaw ay magsasalita at hindi na magiging pipi; at ikaw ay tiyak na magiging isang palatandaan para sa kanila, at kanila ngang makikilala na ako ay si Jehova.”</div></div>