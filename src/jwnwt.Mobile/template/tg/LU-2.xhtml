<div>
  <div id="chapter2_verse1">
    <span class="w_ch">
      <b>2 </b>
    </span>At nang mga araw na iyon ay lumabas ang isang batas mula kay Cesar Augusto na ang buong tinatahanang lupa ay magparehistro; </div>
  <div id="chapter2_verse2">
    <b>
      <sup>2 </sup>
    </b>(naganap ang unang pagpaparehistrong ito noong si Quirinio ay gobernador ng Sirya;) </div>
  <div id="chapter2_verse3">
    <b>
      <sup>3 </sup>
    </b>at ang lahat ng mga tao ay naglakbay upang magparehistro, bawat isa sa kaniyang sariling lunsod. </div>
  <div id="chapter2_verse4">
    <b>
      <sup>4 </sup>
    </b>Sabihin pa, si Jose rin ay umahon mula sa Galilea, mula sa lunsod ng Nazaret, patungo sa Judea, sa lunsod ni David, na tinatawag na Betlehem, dahil sa kaniyang pagiging miyembro ng sambahayan at pamilya ni David, </div>
  <div id="chapter2_verse5">
    <b>
      <sup>5 </sup>
    </b>upang magparehistrong kasama ni Maria, na ibinigay sa kaniya upang mapangasawa gaya ng ipinangako, na sa kasalukuyan ay kagampan. </div>
  <div id="chapter2_verse6">
    <b>
      <sup>6 </sup>
    </b>Habang naroon sila, ang mga araw ay dumating sa kalubusan upang magsilang siya. </div>
  <div id="chapter2_verse7">
    <b>
      <sup>7 </sup>
    </b>At isinilang niya ang kaniyang anak na lalaki, ang panganay, at binalot niya ito ng mga telang pamigkis at inihiga ito sa isang sabsaban, sapagkat walang dako sa silid-tuluyan para sa kanila.</div>
  <div id="chapter2_verse8">
    <b>
      <sup>8 </sup>
    </b>Mayroon ding mga pastol sa mismong lupaing iyon na naninirahan sa labas at patuloy na nagbabantay sa gabi sa kanilang mga kawan. </div>
  <div id="chapter2_verse9">
    <b>
      <sup>9 </sup>
    </b>At bigla na lang, ang anghel ni Jehova ay tumayo sa tabi nila, at ang kaluwalhatian ni Jehova ay suminag sa palibot nila, at lubha <div id="page1540"></div>silang natakot. </div>
  <div id="chapter2_verse10">
    <b>
      <sup>10 </sup>
    </b>Ngunit sinabi ng anghel sa kanila: “Huwag kayong matakot, sapagkat, narito! ipinahahayag ko sa inyo ang mabuting balita tungkol sa malaking kagalakan na tataglayin ng lahat ng mga tao, </div>
  <div id="chapter2_verse11">
    <b>
      <sup>11 </sup>
    </b>sapagkat ipinanganak sa inyo ngayon ang isang Tagapagligtas, na siyang Kristo na Panginoon, sa lunsod ni David. </div>
  <div id="chapter2_verse12">
    <b>
      <sup>12 </sup>
    </b>At ito ang isang tanda para sa inyo: masusumpungan ninyo ang isang sanggol na nakabalot ng mga telang pamigkis at nakahiga sa sabsaban.” </div>
  <div id="chapter2_verse13">
    <b>
      <sup>13 </sup>
    </b>At bigla na lang nakisama sa anghel ang isang karamihan ng makalangit na hukbo, na pumupuri sa Diyos at nagsasabi: </div>
  <div id="chapter2_verse14">
    <b>
      <sup>14 </sup>
    </b>“Kaluwalhatian sa kaitaasan sa Diyos, at sa lupa ay kapayapaan sa gitna ng mga taong may kabutihang-loob.”</div>
  <div id="chapter2_verse15">
    <b>
      <sup>15 </sup>
    </b>Kaya nang makaalis ang mga anghel mula sa kanila patungo sa langit, ang mga pastol ay nagsimulang magsabi sa isa’t isa: “Pumaroon nga tayo hanggang sa Betlehem at tingnan ang bagay na ito na naganap, na inihayag sa atin ni Jehova.” </div>
  <div id="chapter2_verse16">
    <b>
      <sup>16 </sup>
    </b>At dali-dali silang pumaroon at nasumpungan si Maria at gayundin si Jose, at ang sanggol na nakahiga sa sabsaban. </div>
  <div id="chapter2_verse17">
    <b>
      <sup>17 </sup>
    </b>Nang makita nila ito, ipinaalam nila ang pananalita na sinalita sa kanila may kinalaman sa batang ito. </div>
  <div id="chapter2_verse18">
    <b>
      <sup>18 </sup>
    </b>At ang lahat ng nakarinig ay namangha sa mga bagay na sinabi sa kanila ng mga pastol, </div>
  <div id="chapter2_verse19">
    <b>
      <sup>19 </sup>
    </b>ngunit pinasimulang ingatan ni Maria ang lahat ng mga pananalitang ito, na bumubuo ng mga palagay sa kaniyang puso. </div>
  <div id="chapter2_verse20">
    <b>
      <sup>20 </sup>
    </b>Sa gayon ay bumalik ang mga pastol, na niluluwalhati at pinupuri ang Diyos dahil sa lahat ng mga bagay na kanilang narinig at nakita, kung paanong ang mga ito ay sinabi sa kanila.</div>
  <div id="chapter2_verse21">
    <b>
      <sup>21 </sup>
    </b>At nang dumating sa kalubusan ang walong araw upang tuliin na siya, ang kaniyang pangalan ay tinawag din na Jesus, ang pangalan na itinawag ng anghel bago siya ipinaglihi sa bahay-bata.</div>
  <div id="chapter2_verse22">
    <b>
      <sup>22 </sup>
    </b>Gayundin, nang dumating sa kalubusan ang mga araw para sa pagpapadalisay sa kanila ayon sa kautusan ni Moises, dinala nila siya sa Jerusalem upang iharap siya kay Jehova, </div>
  <div id="chapter2_verse23">
    <b>
      <sup>23 </sup>
    </b>gaya ng nakasulat sa kautusan ni Jehova: “Bawat lalaki na nagbubukas ng bahay-bata ay tatawaging banal kay Jehova,” </div>
  <div id="chapter2_verse24">
    <b>
      <sup>24 </sup>
    </b>at upang maghandog ng hain ayon sa sinasabi sa kautusan ni Jehova: “Isang pares ng batu-bato o dalawang inakáy na kalapati.”</div>
  <div id="chapter2_verse25">
    <b>
      <sup>25 </sup>
    </b>At, narito! may isang tao sa Jerusalem na nagngangalang Simeon, at ang taong ito ay matuwid at mapagpitagan, na naghihintay sa kaaliwan ng Israel, at ang banal na espiritu ay sumasakaniya. </div>
  <div id="chapter2_verse26">
    <b>
      <sup>26 </sup>
    </b>Karagdagan pa, isiniwalat sa kaniya mula sa Diyos sa pamamagitan ng banal na espiritu na hindi niya makikita ang kamatayan hanggang sa makita muna niya ang Kristo ni Jehova. </div>
  <div id="chapter2_verse27">
    <b>
      <sup>27 </sup>
    </b>Sa ilalim ng kapangyarihan ng espiritu ay pumasok siya ngayon sa templo; at habang dinadala ng mga magulang sa loob ang batang si Jesus upang gawin sa kaniya ang ayon sa kaugaliang pagsasagawa ng kautusan, </div>
  <div id="chapter2_verse28">
    <b>
      <sup>28 </sup>
    </b>tinanggap nga niya ito sa kaniyang mga bisig at pinagpala ang Diyos at sinabi: </div>
  <div id="chapter2_verse29">
    <b>
      <sup>29 </sup>
    </b>“Ngayon, Soberanong Panginoon, pinayayaon mong malaya at payapa ang iyong alipin ayon sa iyong kapahayagan; </div>
  <div id="chapter2_verse30">
    <b>
      <sup>30 </sup>
    </b>sapagkat nakita ng aking mga mata ang paraan mo ng pagliligtas </div>
  <div id="chapter2_verse31">
    <b>
      <sup>31 </sup>
    </b>na iyong inihanda sa paningin ng lahat ng mga tao, </div>
  <div id="chapter2_verse32">
    <b>
      <sup>32 </sup>
    </b>isang liwanag upang mag-alis <div id="page1541"></div>ng talukbong mula sa mga bansa at isang kaluwalhatian ng iyong bayang Israel.” </div>
  <div id="chapter2_verse33">
    <b>
      <sup>33 </sup>
    </b>At ang kaniyang ama at ina ay patuloy na nagtataka sa mga bagay na sinasalita tungkol sa kaniya. </div>
  <div id="chapter2_verse34">
    <b>
      <sup>34 </sup>
    </b>Gayundin, pinagpala sila ni Simeon, ngunit sinabi kay Maria na kaniyang ina: “Narito! Ang isang ito ay inilagay para sa pagbagsak at sa muling pagbangon ng marami sa Israel at bilang isang tanda na tutuligsain </div>
  <div id="chapter2_verse35">
    <b>
      <sup>35 </sup>
    </b>(oo, isang mahabang tabak ang patatagusin sa iyo mismong kaluluwa), upang malantad ang mga pangangatuwiran ng maraming puso.”</div>
  <div id="chapter2_verse36">
    <b>
      <sup>36 </sup>
    </b>At naroon nga si Ana na isang propetisa, na anak na babae ni Fanuel, mula sa tribo ni Aser (ang babaing ito ay matanda na sa mga taon, at namuhay na kasama ng kaniyang asawa sa loob ng pitong taon mula sa kaniyang pagkadalaga, </div>
  <div id="chapter2_verse37">
    <b>
      <sup>37 </sup>
    </b>at siya ay isang balo na walumpu’t apat na taóng gulang na ngayon), na hindi kailanman lumiliban sa templo, na nag-uukol ng sagradong paglilingkod gabi at araw na may mga pag-aayuno at mga pagsusumamo. </div>
  <div id="chapter2_verse38">
    <b>
      <sup>38 </sup>
    </b>At nang mismong oras na iyon ay lumapit siya at nagsimulang mag-ukol ng pasasalamat sa Diyos at nagsalita tungkol sa bata sa lahat ng mga naghihintay sa katubusan ng Jerusalem.</div>
  <div id="chapter2_verse39">
    <b>
      <sup>39 </sup>
    </b>Kaya nang matupad nila ang lahat ng mga bagay ayon sa kautusan ni Jehova, bumalik sila sa Galilea sa kanilang sariling lunsod ng Nazaret. </div>
  <div id="chapter2_verse40">
    <b>
      <sup>40 </sup>
    </b>At ang bata ay patuloy na lumalaki at lumalakas, na napupuspos ng karunungan, at ang lingap ng Diyos ay patuloy na sumakaniya.</div>
  <div id="chapter2_verse41">
    <b>
      <sup>41 </sup>
    </b>At nakaugalian na ng kaniyang mga magulang na pumaroon taun-taon sa Jerusalem para sa kapistahan ng paskuwa. </div>
  <div id="chapter2_verse42">
    <b>
      <sup>42 </sup>
    </b>At nang siya ay labindalawang taóng gulang na, umahon sila ayon sa kaugalian ng kapistahan </div>
  <div id="chapter2_verse43">
    <b>
      <sup>43 </sup>
    </b>at tinapos ang mga araw. Ngunit nang pabalik na sila, ang batang si Jesus ay naiwan sa Jerusalem, at hindi ito napansin ng kaniyang mga magulang. </div>
  <div id="chapter2_verse44">
    <b>
      <sup>44 </sup>
    </b>Sa pag-aakalang siya ay nasa pangkat na naglalakbay nang sama-sama, nakaabot sila sa layong isang araw at pagkatapos ay pinasimulang hanapin siya sa mga kamag-anak at mga kakilala. </div>
  <div id="chapter2_verse45">
    <b>
      <sup>45 </sup>
    </b>Ngunit, nang hindi siya masumpungan, bumalik sila sa Jerusalem, habang masikap siyang hinahanap. </div>
  <div id="chapter2_verse46">
    <b>
      <sup>46 </sup>
    </b>Buweno, pagkatapos ng tatlong araw ay nasumpungan nila siya sa templo, na nakaupo sa gitna ng mga guro at nakikinig sa kanila at nagtatanong sa kanila. </div>
  <div id="chapter2_verse47">
    <b>
      <sup>47 </sup>
    </b>Ngunit lahat niyaong nakikinig sa kaniya ay patuloy na namamangha sa kaniyang unawa at sa kaniyang mga sagot. </div>
  <div id="chapter2_verse48">
    <b>
      <sup>48 </sup>
    </b>At nang makita nila siya ay lubha silang namangha, at sinabi sa kaniya ng kaniyang ina: “Anak, bakit mo kami pinakitunguhan nang ganito? Narito, ang iyong ama at ako ay naghahanap sa iyo nang may pagkabagabag ng isip.” </div>
  <div id="chapter2_verse49">
    <b>
      <sup>49 </sup>
    </b>Ngunit sinabi niya sa kanila: “Bakit kailangang hanapin ninyo ako? Hindi ba ninyo alam na ako ay dapat na mapasabahay ng aking Ama?” </div>
  <div id="chapter2_verse50">
    <b>
      <sup>50 </sup>
    </b>Gayunman, hindi nila naintindihan ang pananalita na sinalita niya sa kanila.</div>
  <div id="chapter2_verse51">
    <b>
      <sup>51 </sup>
    </b>At bumaba siyang kasama nila at dumating sa Nazaret, at patuloy siyang nagpasakop sa kanila. Gayundin, pinakaingatan ng kaniyang ina ang lahat ng mga pananalitang ito sa kaniyang puso. </div>
  <div id="chapter2_verse52">
    <b>
      <sup>52 </sup>
    </b>At si Jesus ay patuloy na sumulong sa <div id="page1542"></div>karunungan at sa pisikal na paglaki at sa lingap ng Diyos at ng mga tao.</div>
</div>