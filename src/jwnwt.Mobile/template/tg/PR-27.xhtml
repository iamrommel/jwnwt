<div>
  <div id="chapter27_verse1">
    <span class="w_ch">
      <b>27 </b>
    </span>Huwag mong ipaghambog ang susunod na araw, sapagkat hindi mo nalalaman kung ano ang isisilang ng isang araw.</div>
  <div id="chapter27_verse2">
    <b>
      <sup>2 </sup>
    </b>Purihin ka nawa ng ibang tao, at hindi ng iyong sariling bibig; gawin nawa iyon ng banyaga, at hindi ng iyong sariling mga labi.</div>
  <div id="chapter27_verse3">
    <b>
      <sup>3 </sup>
    </b>Ang bigat ng bato at ang isang kargang buhangin—ngunit ang pagkayamot na dulot ng mangmang ay mas mabigat kaysa sa dalawang iyon.</div>
  <div id="chapter27_verse4">
    <b>
      <sup>4 </sup>
    </b>May kalupitan ang pagngangalit, gayundin ang bugso ng galit, ngunit sino ang makatatayo sa harap ng paninibugho?</div>
  <div id="chapter27_verse5">
    <b>
      <sup>5 </sup>
    </b>Mas mabuti ang hayag na saway kaysa sa kubling pag-ibig.</div>
  <div id="chapter27_verse6">
    <b>
      <sup>6 </sup>
    </b>Ang mga sugat na idinulot ng umiibig ay tapat, ngunit ang mga halik ng napopoot ay mga bagay na ipinamamanhik.</div>
  <div id="chapter27_verse7">
    <b>
      <sup>7 </sup>
    </b>Ang kaluluwang busóg ay yuyurak sa pulot ng bahay-pukyutan, ngunit sa kaluluwang gutóm ay matamis ang bawat bagay na mapait.</div>
  <div id="chapter27_verse8">
    <b>
      <sup>8 </sup>
    </b>Tulad ng ibong tumatakas mula sa pugad nito, gayon ang taong tumatakas mula sa kaniyang dako.</div>
  <div id="chapter27_verse9">
    <b>
      <sup>9 </sup>
    </b>Langis at insenso ang nagpapasaya sa puso, gayundin ang tamis ng kasamahan ng isa dahil sa payo ng kaluluwa.</div>
  <div id="chapter27_verse10">
    <b>
      <sup>10 </sup>
    </b>Huwag mong iwan ang iyong sariling kasamahan o ang kasamahan ng iyong ama, at huwag kang pumasok sa bahay ng iyong sariling kapatid sa araw ng iyong kasakunaan. Mas mabuti ang kapitbahay na malapit kaysa sa kapatid na malayo.</div>
  <div id="chapter27_verse11">
    <b>
      <sup>11 </sup>
    </b>Magpakarunong ka, anak ko, at pasayahin mo ang aking puso, upang masagot ko siya na tumutuya sa akin.</div>
  <div id="chapter27_verse12">
    <b>
      <sup>12 </sup>
    </b>Ang matalino na nakakakita ng kapahamakan ay nagkukubli; ang mga walang-karanasan na dumaraan ay dumaranas ng kaparusahan.</div>
  <div id="chapter27_verse13">
    <b>
      <sup>13 </sup>
    </b>Kunin mo ang kasuutan ng isa, kung nanagot siya para sa taong di-kilala; at may kaugnayan sa babaing banyaga, agawin mo sa kaniya ang isang panagot.</div>
  <div id="chapter27_verse14">
    <b>
      <sup>14 </sup>
    </b>Siyang nagpapala sa kaniyang kapuwa sa malakas na tinig nang maaga sa kinaumagahan, ibibilang iyon na sumpa sa ganang kaniya.</div>
  <div id="chapter27_verse15">
    <b>
      <sup>15 </sup>
    </b>Ang tumutulong bubong na nagtataboy sa isa sa araw ng walang-tigil na ulan at ang asawang babaing mahilig makipagtalo ay magkatulad. </div>
  <div id="chapter27_verse16">
    <b>
      <sup>16 </sup>
    </b>Ang sinumang kumukupkop sa kaniya ay kumukupkop ng hangin, at langis ang nasusumpungan ng kaniyang kanang kamay.</div>
  <div id="chapter27_verse17">
    <b>
      <sup>17 </sup>
    </b>Sa pamamagitan ng bakal, ang bakal ay napatatalas. Gayundin pinatatalas ng isang tao ang mukha ng iba.</div>
  <div id="chapter27_verse18">
    <b>
      <sup>18 </sup>
    </b>Siyang nag-iingat ng puno ng igos ay kakain din ng bunga nito, at siyang nagbabantay sa kaniyang panginoon ay pararangalan.</div>
  <div id="chapter27_verse19">
    <b>
      <sup>19 </sup>
    </b>Kung paanong sa tubig ay tumutugma ang mukha sa mukha, gayundin ang puso ng tao sa isang tao.</div>
  <div id="chapter27_verse20">
    <b>
      <sup>20 </sup>
    </b>Ang Sheol at ang dako ng pagkapuksa ay walang kasiyahan; ni may kasiyahan man ang mga mata ng tao.</div>
  <div id="chapter27_verse21">
    <b>
      <sup>21 </sup>
    </b>Ang dalisayang kaldero ay para sa pilak, at ang hurno ay para sa ginto; at ang isang tao ay ayon sa kaniyang papuri.</div>
  <div id="chapter27_verse22">
    <b>
      <sup>22 </sup>
    </b>Dikdikin mo man nang pino ang mangmang sa pamamagitan ng pandikdik sa almires, kasama ng giniik na butil, ang kaniyang kamangmangan ay hindi hihiwalay sa kaniya.</div>
  <div id="chapter27_verse23">
    <b>
      <sup>23 </sup>
    </b>Dapat mo ngang alamin ang kaanyuan ng iyong kawan. Ituon mo ang iyong puso sa iyong mga kawan; </div>
  <div id="chapter27_verse24">
    <b>
      <sup>24 </sup>
    </b>sapagkat ang kayamanan ay hindi hanggang sa panahong walang takda, ni ang diadema ay sa lahat ng mga salinlahi.</div>
  <div id="chapter27_verse25">
    <b>
      <sup>25 </sup>
    </b>Ang luntiang damo ay naglalaho, at ang bagong damo ay lumilitaw, at ang pananim sa mga bundok ay tinitipon. </div>
  <div id="chapter27_verse26">
    <b>
      <sup>26 </sup>
    </b>Ang mga batang barakong tupa ay para sa iyong pananamit, at ang mga kambing na lalaki ang siyang halaga ng bukid. </div>
  <div id="chapter27_verse27">
    <b>
      <sup>27 </sup>
    </b>At may sapat na gatas ng kambing bilang iyong pagkain, <div id="page1042"></div>bilang pagkain ng iyong sambahayan, at ang panustos sa buhay para sa iyong mga batang babae.</div>
</div>