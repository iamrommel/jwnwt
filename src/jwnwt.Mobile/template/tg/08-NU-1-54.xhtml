<div><p class="biblename">Mga Bilang</p><div id="chapter1_verse1"><span class="w_ch"><b>1 </b></span>At nagsalita si Jehova kay Moises sa ilang ng Sinai, sa tolda ng kapisanan, noong unang araw ng ikalawang buwan nang ikalawang taon ng kanilang paglabas mula sa lupain ng Ehipto, at sinabi niya: </div><div id="chapter1_verse2"><b><sup>2 </sup></b>“Kunin ninyo ang kabuuang bilang ng buong kapulungan ng mga anak ni Israel ayon sa kanilang mga pamilya, ayon sa sambahayan ng kanilang mga ama, sa bilang ng mga pangalan, lahat ng mga lalaki, bawat ulo sa kanila, </div><div id="chapter1_verse3"><b><sup>3 </sup></b>mula dalawampung taóng gulang pataas, lahat ng nakasasama sa hukbo sa Israel. Irerehistro ninyo sila ayon sa kanilang mga hukbo, ikaw at si Aaron.</div><div id="chapter1_verse4"><b><sup>4 </sup></b>“At magsasama kayo ng ilang lalaki, isang lalaki sa isang tribo; bawat isa ay ulo ng sambahayan ng kaniyang mga ama. </div><div id="chapter1_verse5"><b><sup>5 </sup></b>At ito ang mga pangalan ng mga lalaki na tatayong kasama ninyo: Mula kay Ruben, si Elizur na anak ni Sedeur; </div><div id="chapter1_verse6"><b><sup>6 </sup></b>mula kay Simeon, si Selumiel na anak ni Zurisadai; </div><div id="chapter1_verse7"><b><sup>7 </sup></b>mula kay Juda, si Nason na anak ni Aminadab; </div><div id="chapter1_verse8"><b><sup>8 </sup></b>mula kay Isacar, si Netanel na anak ni Zuar; </div><div id="chapter1_verse9"><b><sup>9 </sup></b>mula kay Zebulon, si Eliab na anak ni Helon; </div><div id="chapter1_verse10"><b><sup>10 </sup></b>mula sa mga anak ni Jose: mula kay Efraim, si Elisama na anak ni Amihud; mula kay Manases, si Gamaliel na anak ni Pedazur; </div><div id="chapter1_verse11"><b><sup>11 </sup></b>mula kay Benjamin, si Abidan na anak ni Gideoni; </div><div id="chapter1_verse12"><b><sup>12 </sup></b>mula kay Dan, si Ahiezer na anak ni Amisadai; </div><div id="chapter1_verse13"><b><sup>13 </sup></b>mula kay Aser, si Pagiel na anak ni Ocran; </div><div id="chapter1_verse14"><b><sup>14 </sup></b>mula kay Gad, si Eliasap na anak ni Deuel; </div><div id="chapter1_verse15"><b><sup>15 </sup></b>mula kay Neptali, si Ahira na anak ni Enan. </div><div id="chapter1_verse16"><b><sup>16 </sup></b>Ito ang mga tinawag mula sa kapulungan, na mga pinuno ng mga tribo ng kanilang mga ama. Sila ang mga ulo ng mga libu-libo ng Israel.”</div><div id="chapter1_verse17"><b><sup>17 </sup></b>Kaya dinala ni Moises at ni Aaron ang mga lalaking ito na tinukoy ayon sa mga pangalan. </div><div id="chapter1_verse18"><b><sup>18 </sup></b>At tinipon nila ang buong kapulungan noong unang araw ng ikalawang buwan, upang maipakilala nila ang kanilang kanunununuan kung tungkol sa kanilang mga pamilya sa sambahayan ng kanilang mga ama, ayon sa bilang ng mga pangalan, mula dalawampung taóng gulang pataas, bawat ulo sa kanila, </div><div id="chapter1_verse19"><b><sup>19 </sup></b>gaya ng iniutos ni Jehova kay Moises; at inirehistro niya sila sa ilang ng Sinai.</div><div id="chapter1_verse20"><b><sup>20 </sup></b>At ang mga anak ni Ruben, na panganay ni Israel, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama, ayon sa bilang ng mga pangalan, bawat ulo sa kanila, lahat ng mga lalaki mula dalawampung taóng gulang pataas, lahat ng nakasasama sa hukbo, </div><div id="chapter1_verse21"><b><sup>21 </sup></b>yaong mga rehistrado sa kanila mula sa tribo ni Ruben, ay apatnapu’t anim na libo limang daan.</div><div id="chapter1_verse22"><b><sup>22 </sup></b>Mula sa mga anak ni Simeon, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama, yaong mga rehistrado sa kaniya ayon sa bilang ng mga pangalan, bawat ulo sa kanila, lahat ng mga lalaki mula dalawampung taóng gulang pataas, lahat ng nakasasama sa hukbo, </div><div id="chapter1_verse23"><b><sup>23 </sup></b>yaong mga rehistrado sa kanila mula sa tribo ni Simeon ay limampu’t siyam na libo tatlong daan.</div><div id="chapter1_verse24"><b><sup>24 </sup></b>Mula sa mga anak ni Gad, na ang kanilang mga kapanganakan <div id="page216"></div>ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse25"><b><sup>25 </sup></b>yaong mga rehistrado sa kanila mula sa tribo ni Gad ay apatnapu’t limang libo anim na raan at limampu.</div><div id="chapter1_verse26"><b><sup>26 </sup></b>Mula sa mga anak ni Juda, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse27"><b><sup>27 </sup></b>yaong mga rehistrado sa kanila mula sa tribo ni Juda ay pitumpu’t apat na libo anim na raan.</div><div id="chapter1_verse28"><b><sup>28 </sup></b>Mula sa mga anak ni Isacar, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse29"><b><sup>29 </sup></b>yaong mga rehistrado sa kanila mula sa tribo ni Isacar ay limampu’t apat na libo apat na raan.</div><div id="chapter1_verse30"><b><sup>30 </sup></b>Mula sa mga anak ni Zebulon, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse31"><b><sup>31 </sup></b>yaong mga rehistrado sa kanila mula sa tribo ni Zebulon ay limampu’t pitong libo apat na raan.</div><div id="chapter1_verse32"><b><sup>32 </sup></b>Mula sa mga anak ni Jose: mula sa mga anak ni Efraim, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse33"><b><sup>33 </sup></b>yaong mga rehistrado sa kanila mula sa tribo ni Efraim ay apatnapung libo limang daan.</div><div id="chapter1_verse34"><b><sup>34 </sup></b>Mula sa mga anak ni Manases, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse35"><b><sup>35 </sup></b>yaong mga rehistrado sa kanila mula sa tribo ni Manases ay tatlumpu’t dalawang libo dalawang daan.</div><div id="chapter1_verse36"><b><sup>36 </sup></b>Mula sa mga anak ni Benjamin, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse37"><b><sup>37 </sup></b>yaong mga rehistrado sa kanila mula sa tribo ni Benjamin ay tatlumpu’t limang libo apat na raan.</div><div id="chapter1_verse38"><b><sup>38 </sup></b>Mula sa mga anak ni Dan, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse39"><b><sup>39 </sup></b>yaong mga rehistrado sa kanila mula sa tribo ni Dan ay animnapu’t dalawang libo pitong daan.</div><div id="chapter1_verse40"><b><sup>40 </sup></b>Mula sa mga anak ni Aser, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse41"><b><sup>41 </sup></b>yaong mga rehistrado sa kanila mula sa tribo ni Aser ay apatnapu’t isang libo limang daan.</div><div id="chapter1_verse42"><b><sup>42 </sup></b>Mula sa mga anak ni Neptali, na ang kanilang mga kapanganakan ay ayon sa kanilang mga pamilya sa sambahayan ng kanilang mga ama ayon sa bilang ng mga pangalan mula dalawampung taóng gulang pataas, lahat ng nakasasama sa hukbo, </div><div id="chapter1_verse43"><b><sup>43 </sup></b>yaong mga rehistrado sa kanila mula sa tribo ni Neptali ay limampu’t tatlong libo apat na raan.</div><div id="chapter1_verse44"><b><sup>44 </sup></b>Ito ang mga rehistrado, na inirehistro ni Moises, kasama ni Aaron at ng mga pinuno ng Israel, na labindalawang lalaki. Kinakatawan ng bawat isa sa kanila ang sambahayan ng kaniyang mga ama. </div><div id="chapter1_verse45"><b><sup>45 </sup></b>At lahat niyaong mga rehistrado sa mga anak ni Israel ayon sa sambahayan ng kanilang mga ama mula dalawampung taóng gulang pataas, lahat ng nakasasama sa hukbo sa Israel, ay umabot, </div><div id="chapter1_verse46"><b><sup>46 </sup></b>oo, lahat niyaong mga rehistrado ay umabot sa anim na raan at tatlong libo limang daan at limampu.</div><div id="chapter1_verse47"><b><sup>47 </sup></b>Gayunman, ang mga Levita ayon sa tribo ng kanilang mga ama ay hindi inirehistrong kasama nila. </div><div id="chapter1_verse48"><b><sup>48 </sup></b>Dahil dito ay nagsalita si Jehova kay Moises, na sinasabi: </div><div id="chapter1_verse49"><b><sup>49 </sup></b>“Tanging ang tribo ni Levi ang hindi mo irerehistro, at ang kabuuang bilang nila ay huwag mong kukuning kasama ng mga anak ni Israel. </div><div id="chapter1_verse50"><b><sup>50 </sup></b>At atasan mo ang mga Levita sa tabernakulo ng Patotoo at sa lahat ng mga kagamitan nito at sa lahat ng bagay na nauukol doon. Sila mismo ang magbubuhat ng tabernakulo at ng lahat ng mga kagamitan nito, at sila mismo ang maglilingkod doon; at sa palibot ng tabernakulo sila magkakampo. </div><div id="chapter1_verse51"><b><sup>51 </sup></b>At kailanma’t ililipat ang tabernakulo ay kakalasin iyon ng mga Levita; at kapag magkakampo ang tabernakulo ay itatayo iyon ng mga Levita; at sinumang lumapit na ibang tao ay papatayin.</div><div id="chapter1_verse52"><b><sup>52 </sup></b>“At ang mga anak ni Israel ay magkakampo bawat isa ay sa kaniyang kampo, at bawat lalaki ay sa tabi ng kaniyang tatlong-tribong pangkat ayon sa kanilang mga hukbo. </div><div id="chapter1_verse53"><b><sup>53 </sup></b>At ang mga Levita ay magkakampo sa palibot ng tabernakulo ng Patotoo, upang walang galit na bumangon laban sa kapulungan ng mga anak ni Israel; at tutuparin ng mga Levita ang paglilingkod na ukol sa tabernakulo ng Patotoo.”</div><div id="chapter1_verse54"><b><sup>54 </sup></b>At ginawa ng mga anak ni Israel ang ayon sa lahat ng iniutos ni Jehova kay Moises. Gayung-gayon ang ginawa nila.</div></div>