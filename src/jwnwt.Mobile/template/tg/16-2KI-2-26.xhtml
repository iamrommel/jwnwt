<div><div id="chapter2_verse1"><span class="w_ch"><b>2 </b></span>At nangyari, nang kukunin na ni Jehova si Elias sa pamamagitan ng isang buhawi patungo sa langit, si Elias at si Eliseo ay humayo mula sa Gilgal. </div><div id="chapter2_verse2"><b><sup>2 </sup></b>At si Elias ay nagsimulang magsabi kay Eliseo: “Umupo ka rito, pakisuyo, sapagkat isinugo ako ni Jehova hanggang sa Bethel.” Ngunit sinabi ni Eliseo: “Buháy si Jehova at buháy ang iyong kaluluwa, hindi kita iiwan.” Kaya lumusong sila sa Bethel. </div><div id="chapter2_verse3"><b><sup>3 </sup></b>Nang magkagayon ang mga anak ng mga propetang nasa Bethel ay pumaroon kay Eliseo at nagsabi sa kaniya: “Talaga bang alam mo na ngayon ay kukunin ni Jehova ang iyong panginoon mula sa pagkaulo sa iyo?” Sa gayon ay sinabi niya: “Alam na alam ko rin iyon. Tumahimik kayo.”</div><div id="chapter2_verse4"><b><sup>4 </sup></b>Sinabi ngayon ni Elias sa kaniya: “Eliseo, umupo ka rito, pakisuyo, sapagkat isinugo ako ni Jehova sa Jerico.” Ngunit sinabi niya: “Buháy si Jehova at buháy ang iyong kaluluwa, hindi kita iiwan.” Kaya pumaroon sila sa Jerico. </div><div id="chapter2_verse5"><b><sup>5 </sup></b>Nang magkagayon ang mga anak ng mga propetang nasa Jerico ay lumapit kay Eliseo at nagsabi sa kaniya: “Talaga bang alam mo na ngayon ay kukunin ni Jehova ang iyong panginoon mula sa pagkaulo sa iyo?” Sa gayon ay sinabi niya: “Alam na alam ko rin iyon. Tumahimik kayo.”</div><div id="chapter2_verse6"><b><sup>6 </sup></b>Sinabi ngayon ni Elias sa kaniya: “Umupo ka rito, pakisuyo, sapagkat isinugo ako ni Jehova sa Jordan.” Ngunit sinabi niya: “Buháy si Jehova at buháy ang iyong kaluluwa, hindi kita iiwan.” Kaya yumaon silang dalawa. </div><div id="chapter2_verse7"><b><sup>7 </sup></b>At may limampung lalaki mula sa mga anak ng mga propeta na yumaon at nanatiling <div id="page590"></div>nakatayong abot-tanaw sa malayo; ngunit, kung tungkol sa kanilang dalawa, tumayo sila sa tabi ng Jordan. </div><div id="chapter2_verse8"><b><sup>8 </sup></b>Nang magkagayon ay kinuha ni Elias ang kaniyang opisyal na kasuutan at tiniklop iyon at hinampas ang tubig, at unti-unting nahati iyon patungo rito at patungo roon, kaya tumawid silang dalawa sa tuyong lupa.</div><div id="chapter2_verse9"><b><sup>9 </sup></b>At nangyari, nang makatawid na sila, sinabi ni Elias kay Eliseo: “Hilingin mo kung ano ang gagawin ko para sa iyo bago ako kunin mula sa iyo.” Dito ay sinabi ni Eliseo: “Pakisuyo, na dalawang bahagi ng iyong espiritu ay mapasaakin.” </div><div id="chapter2_verse10"><b><sup>10 </sup></b>Sa gayon ay sinabi niya: “Mahirap na bagay ang iyong hiniling. Kung makikita mo akong kinukuha mula sa iyo, gayon ang mangyayari sa iyo; ngunit kung hindi, hindi iyon mangyayari.”</div><div id="chapter2_verse11"><b><sup>11 </sup></b>At nangyari, habang naglalakad sila, na nag-uusap habang sila ay naglalakad, aba, narito! isang maapoy na karong pandigma at maaapoy na kabayo, at silang dalawa ay pinaghiwalay ng mga iyon; at si Elias ay umakyat sa langit sa pamamagitan ng buhawi. </div><div id="chapter2_verse12"><b><sup>12 </sup></b>Samantala, nakikita iyon ni Eliseo, at siya ay sumisigaw: “Ama ko, ama ko, ang karong pandigma ng Israel at ang kaniyang mga mangangabayo!” At hindi na niya siya nakita pa. Dahil dito ay hinawakan niya ang kaniyang sariling mga kasuutan at pinunit sa dalawang piraso. </div><div id="chapter2_verse13"><b><sup>13 </sup></b>Pagkatapos ay pinulot niya ang opisyal na kasuutan ni Elias na nahulog mula sa kaniya, at bumalik at tumayo sa tabi ng baybayin ng Jordan. </div><div id="chapter2_verse14"><b><sup>14 </sup></b>Pagkatapos ay kinuha niya ang opisyal na kasuutan ni Elias na nahulog mula sa kaniya at hinampas ang tubig at sinabi: “Nasaan si Jehova na Diyos ni Elias, Siya mismo?” Nang hampasin niya ang tubig, iyon ay unti-unting nahati patungo rito at patungo roon, kung kaya si Eliseo ay tumawid.</div><div id="chapter2_verse15"><b><sup>15 </sup></b>Nang makita siya sa malayo ng mga anak ng mga propetang nasa Jerico, sila ay nagsimulang magsabi: “Ang espiritu ni Elias ay suma kay Eliseo.” Sa gayon ay pumaroon sila upang salubungin siya at yumukod sa kaniya sa lupa. </div><div id="chapter2_verse16"><b><sup>16 </sup></b>At sinabi nila sa kaniya: “Narito, ngayon, may limampung lalaki na kasama ng iyong mga lingkod, magigiting na tao. Payaunin mo sila, pakisuyo, at hanapin nila ang iyong panginoon. Maaaring itinaas siya ng espiritu ni Jehova at pagkatapos ay inihagis siya sa isa sa mga bundok o sa isa sa mga libis.” Ngunit sinabi niya: “Huwag ninyo silang isugo.” </div><div id="chapter2_verse17"><b><sup>17 </sup></b>At patuloy nila siyang pinipilit hanggang sa siya ay mapahiya, kung kaya sinabi niya: “Magsugo kayo.” Sila ngayon ay nagsugo ng limampung lalaki; at patuloy silang naghanap sa loob ng tatlong araw, ngunit hindi nila siya nasumpungan. </div><div id="chapter2_verse18"><b><sup>18 </sup></b>Nang bumalik sila sa kaniya, siya ay tumatahan sa Jerico. Nang magkagayon ay sinabi niya sa kanila: “Hindi ba sinabi ko sa inyo, ‘Huwag kayong humayo’?”</div><div id="chapter2_verse19"><b><sup>19 </sup></b>Sa kalaunan ang mga lalaki ng lunsod ay nagsabi kay Eliseo: “Narito, ngayon, ang kalagayan ng lunsod ay mabuti, gaya ng nakikita ng panginoon ko; ngunit ang tubig ay masama, at ang lupain ay nagpapangyari ng mga pagkalaglag.” </div><div id="chapter2_verse20"><b><sup>20 </sup></b>Sa gayon ay sinabi niya: “Ikuha ninyo ako ng isang bagong mangkok na maliit at lagyan ninyo iyon ng asin.” Kaya kinuha nila iyon para sa kaniya. </div><div id="chapter2_verse21"><b><sup>21 </sup></b>Nang magkagayon ay lumabas siya patungo sa pinagmumulan ng tubig at naghagis doon ng asin at nagsabi: “Ito ang sinabi ni Jehova, <div id="page591"></div>‘Ginagawa ko ngang nakapagpapalusog ang tubig na ito. Hindi na ito panggagalingan ng kamatayan o ng anumang sanhi ng mga pagkalaglag.’ ” </div><div id="chapter2_verse22"><b><sup>22 </sup></b>At ang tubig ay nanatiling mabuti hanggang sa araw na ito, ayon sa salita ni Eliseo na kaniyang sinalita.</div><div id="chapter2_verse23"><b><sup>23 </sup></b>At umahon siya sa Bethel mula roon. Habang siya ay umaahon sa daan, may maliliit na batang lalaki na lumabas mula sa lunsod at nagsimulang mangutya sa kaniya at patuloy na nagsasabi sa kaniya: “Umahon ka, kalbo! Umahon ka, kalbo!” </div><div id="chapter2_verse24"><b><sup>24 </sup></b>Sa gayon ay lumingon siya sa likuran niya at nakita sila at isinumpa sila sa pangalan ni Jehova. Nang magkagayon ay dalawang osong-babae ang lumabas mula sa kakahuyan at niluray ang apatnapu’t dalawang bata sa kanila. </div><div id="chapter2_verse25"><b><sup>25 </sup></b>At nagpatuloy siyang yumaon mula roon patungo sa Bundok Carmel, at mula roon ay bumalik siya sa Samaria.</div></div>