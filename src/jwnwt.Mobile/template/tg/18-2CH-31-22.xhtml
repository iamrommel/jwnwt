<div><div id="chapter31_verse1"><span class="w_ch"><b>31 </b></span>At nang matapos nila ang lahat ng ito, ang lahat ng mga Israelita na nasumpungan doon ay lumabas patungo sa mga lunsod ng Juda, at <div id="page730"></div>pinagdurug-durog nila ang mga sagradong haligi at pinutol ang mga sagradong poste at ibinagsak ang matataas na dako at ang mga altar mula sa buong Juda at Benjamin at sa Efraim at Manases hanggang sa matapos sila; pagkatapos ay bumalik ang lahat ng mga anak ni Israel sa kanilang mga lunsod, ang bawat isa sa kani-kaniyang pag-aari.</div><div id="chapter31_verse2"><b><sup>2 </sup></b>Nang magkagayon ay itinakda ni Hezekias ang mga pangkat ng mga saserdote at ng mga Levita sa kanilang mga pangkat, ang bawat isa ayon sa paglilingkod nito para sa mga saserdote at para sa mga Levita kung tungkol sa handog na sinusunog at sa mga haing pansalu-salo upang maglingkod at upang magbigay ng pasasalamat at papuri sa mga pintuang-daan ng mga kampo ni Jehova. </div><div id="chapter31_verse3"><b><sup>3 </sup></b>At may isang takdang bahagi ang hari mula sa kaniyang sariling mga pag-aari para sa mga handog na sinusunog, para sa mga handog na sinusunog sa umaga at sa gabi, at gayundin ang mga handog na sinusunog para sa mga sabbath at para sa mga bagong buwan at para sa mga kapanahunan ng kapistahan, ayon sa nakasulat sa kautusan ni Jehova.</div><div id="chapter31_verse4"><b><sup>4 </sup></b>Karagdagan pa, sinabi niya sa bayan, sa mga tumatahan sa Jerusalem, na ibigay ang takdang bahagi ng mga saserdote at ng mga Levita, upang sila ay makapanghawakang mahigpit sa kautusan ni Jehova. </div><div id="chapter31_verse5"><b><sup>5 </sup></b>At nang lumabas ang salita, dinagdagan ng mga anak ni Israel ang mga unang bunga ng butil, bagong alak, at langis at pulot-pukyutan at ang lahat ng bunga sa bukid, at ang ikasampu ng lahat ng bagay ay dinala nila nang sagana. </div><div id="chapter31_verse6"><b><sup>6 </sup></b>At ang mga anak ni Israel at ni Juda na tumatahan sa mga lunsod ng Juda, sila man ay nagdala ng ikasampu ng mga baka at mga tupa at ng ikasampu ng mga banal na bagay, ang mga bagay na pinabanal kay Jehova na kanilang Diyos. Sila ay nagdala at sa gayon ay nagbigay ng buntun-bunton. </div><div id="chapter31_verse7"><b><sup>7 </sup></b>Nang ikatlong buwan ay pinasimulan nila ang mga bunton sa pamamagitan ng paglalatag ng pinakaibabang bunton, at nang ikapitong buwan ay natapos sila. </div><div id="chapter31_verse8"><b><sup>8 </sup></b>Nang dumating si Hezekias at ang mga prinsipe at makita ang mga bunton, pinagpala nila si Jehova at ang kaniyang bayang Israel.</div><div id="chapter31_verse9"><b><sup>9 </sup></b>Nang maglaon ay nagtanong si Hezekias sa mga saserdote at sa mga Levita may kinalaman sa mga bunton. </div><div id="chapter31_verse10"><b><sup>10 </sup></b>Kaya sinabi sa kaniya ni Azarias na punong saserdote mula sa sambahayan ni Zadok, oo, sinabi niya: “Mula nang pasimulan nilang dalhin ang abuloy sa bahay ni Jehova ay may kainan at kabusugan at may lumalabis na sagana; sapagkat pinagpala ni Jehova ang kaniyang bayan, at ang natira ay ang malaking kasaganaang ito.”</div><div id="chapter31_verse11"><b><sup>11 </sup></b>Dahil dito ay sinabi ni Hezekias na maghanda ng mga silid-kainan sa bahay ni Jehova. Sa gayon ay inihanda nila ang mga iyon. </div><div id="chapter31_verse12"><b><sup>12 </sup></b>At patuloy nilang dinadala ang abuloy at ang ikasampu at ang mga banal na bagay nang may katapatan; at si Conanias na Levita ang nangangasiwa sa mga ito bilang lider, at si Simei na kaniyang kapatid ang ikalawa. </div><div id="chapter31_verse13"><b><sup>13 </sup></b>At si Jehiel at si Azazias at si Nahat at si Asahel at si Jerimot at si Jozabad at si Eliel at si Ismakias at si Mahat at si Benaias ay mga komisyonado sa panig ni Conanias at ni Simei na kaniyang kapatid, ayon sa utos ni <div id="page731"></div>Hezekias na hari, at si Azarias ang nangunguna sa bahay ng tunay na Diyos. </div><div id="chapter31_verse14"><b><sup>14 </sup></b>At si Kore na anak ni Imnah na Levita ang bantay ng pintuang-daan sa gawing silangan, na nangangasiwa sa mga kusang-loob na handog sa tunay na Diyos, upang ibigay ang abuloy kay Jehova at ang mga kabanal-banalang bagay. </div><div id="chapter31_verse15"><b><sup>15 </sup></b>At sa ilalim ng kaniyang pangangasiwa ay naroon si Eden at si Miniamin at si Jesua at si Semaias, si Amarias at si Secanias, sa mga lunsod ng mga saserdote, sa katungkulan bilang katiwala, upang magbigay sa kanilang mga kapatid na nasa mga pangkat, magkatulad ang sa malaki at sa maliit; </div><div id="chapter31_verse16"><b><sup>16 </sup></b>bukod pa sa kanilang pagkakatala sa talaangkanan ng mga lalaki mula sa edad na tatlong taon pataas, ng lahat niyaong mga pumaparoon sa bahay ni Jehova bilang pang-araw-araw na gawain, para sa kanilang paglilingkod ayon sa kanilang mga katungkulan sa kani-kanilang pangkat.</div><div id="chapter31_verse17"><b><sup>17 </sup></b>Ito ang pagkakatala sa talaangkanan ng mga saserdote ayon sa sambahayan ng kanilang mga ama at gayundin ng mga Levita, mula sa edad na dalawampung taon pataas, ayon sa kanilang mga katungkulan sa kanilang mga pangkat; </div><div id="chapter31_verse18"><b><sup>18 </sup></b>kapuwa para sa pagkakatala sa talaangkanan sa gitna ng lahat ng kanilang maliliit na bata, ng kanilang mga asawa at ng kanilang mga anak na lalaki at ng kanilang mga anak na babae, para sa buong kongregasyon, sapagkat sa kanilang katungkulan bilang katiwala ay pinabanal nila ang kanilang sarili para sa bagay na banal; </div><div id="chapter31_verse19"><b><sup>19 </sup></b>at para sa mga anak ni Aaron, na mga saserdote, na nasa mga bukid na pastulan ng kanilang mga lunsod. Sa lahat ng iba’t ibang lunsod ay may mga lalaking tinukoy ayon sa kanilang mga pangalan, upang magbigay ng mga bahagi sa bawat lalaki sa gitna ng mga saserdote at sa lahat ng nakatala sa talaangkanan sa gitna ng mga Levita.</div><div id="chapter31_verse20"><b><sup>20 </sup></b>At ganito ang ginawa ni Hezekias sa buong Juda, at nagpatuloy siya sa paggawa ng mabuti at tama at tapat sa harap ni Jehova na kaniyang Diyos. </div><div id="chapter31_verse21"><b><sup>21 </sup></b>At sa bawat gawain na pinasimulan niya sa paglilingkod sa bahay ng tunay na Diyos at sa kautusan at sa utos na hanapin ang kaniyang Diyos, siya ay kumilos nang kaniyang buong puso, at siya ay naging matagumpay.</div></div>