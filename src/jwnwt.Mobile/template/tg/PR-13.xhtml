<div>
  <div id="chapter13_verse1">
    <span class="w_ch">
      <b>13 </b>
    </span>Ang anak ay marunong kapag may disiplina ng ama, ngunit ang manunuya ay yaong hindi nakarinig ng pagsaway.</div>
  <div id="chapter13_verse2">
    <b>
      <sup>2 </sup>
    </b>Mula sa bunga ng kaniyang bibig ay kakain ng mabuti ang isang tao, ngunit ang mismong kaluluwa ng mga nakikitungo nang may kataksilan ay karahasan.</div>
  <div id="chapter13_verse3">
    <b>
      <sup>3 </sup>
    </b>Ang nagbabantay ng kaniyang bibig ay nag-iingat ng kaniyang kaluluwa. Ang nagbubukang maluwang ng kaniyang mga labi—magkakaroon siya ng kapahamakan.</div>
  <div id="chapter13_verse4">
    <b>
      <sup>4 </sup>
    </b>Ang tamad ay nagnanasa, ngunit ang kaniyang kaluluwa ay wala ni anuman. Gayunman, ang kaluluwa ng mga masikap ay patatabain.</div>
  <div id="chapter13_verse5">
    <b>
      <sup>5 </sup>
    </b>Ang bulaang salita ang siyang kinapopootan ng matuwid, ngunit ang mga balakyot ay gumagawi nang kahiya-hiya at nagpapangyari ng kanilang sariling pagkadusta.</div>
  <div id="chapter13_verse6">
    <b>
      <sup>6 </sup>
    </b>Ang katuwiran ay nag-iingat sa kaniya na ang lakad ay hindi mapaminsala, ngunit <div id="page1022"></div>kabalakyutan ang gugupo sa makasalanan.</div>
  <div id="chapter13_verse7">
    <b>
      <sup>7 </sup>
    </b>May nagkukunwaring mayaman gayunma’y wala siyang anumang pag-aari; may nagkukunwaring dukha gayunma’y marami siyang mahahalagang pag-aari.</div>
  <div id="chapter13_verse8">
    <b>
      <sup>8 </sup>
    </b>Ang pantubos sa kaluluwa ng isang tao ay ang kaniyang kayamanan, ngunit ang dukha ay hindi nakarinig ng pagsaway.</div>
  <div id="chapter13_verse9">
    <b>
      <sup>9 </sup>
    </b>Ang liwanag ng mga matuwid ay magsasaya; ngunit ang lampara ng mga balakyot—ito ay papatayin.</div>
  <div id="chapter13_verse10">
    <b>
      <sup>10 </sup>
    </b>Dahil sa kapangahasan ang isa ay lumilikha lamang ng pagtatalo, ngunit sa mga nagsasanggunian ay may karunungan.</div>
  <div id="chapter13_verse11">
    <b>
      <sup>11 </sup>
    </b>Ang mahahalagang pag-aaring nagmumula sa kawalang-kabuluhan ay kumakaunti, ngunit ang nagtitipon sa pamamagitan ng kamay ang siyang nagpaparami.</div>
  <div id="chapter13_verse12">
    <b>
      <sup>12 </sup>
    </b>Ang inaasam na nagluluwat ay nagpapasakit ng puso, ngunit ang bagay na ninanasa ay punungkahoy ng buhay kapag ito ay dumating.</div>
  <div id="chapter13_verse13">
    <b>
      <sup>13 </sup>
    </b>Siyang humahamak sa salita, aagawin sa kaniya ang panagot ng may utang; ngunit ang natatakot sa utos ang siyang gagantihan.</div>
  <div id="chapter13_verse14">
    <b>
      <sup>14 </sup>
    </b>Ang kautusan ng marunong ay bukal ng buhay, upang ilayo ang isa mula sa mga silo ng kamatayan.</div>
  <div id="chapter13_verse15">
    <b>
      <sup>15 </sup>
    </b>Ang mabuting kaunawaan ay nagbibigay ng lingap, ngunit ang daan niyaong mga nakikitungo nang may kataksilan ay baku-bako.</div>
  <div id="chapter13_verse16">
    <b>
      <sup>16 </sup>
    </b>Ang bawat matalino ay gagawi nang may kaalaman, ngunit ang hangal ay magkakalat ng kamangmangan.</div>
  <div id="chapter13_verse17">
    <b>
      <sup>17 </sup>
    </b>Ang mensaherong balakyot ay mahuhulog sa kasamaan, ngunit ang tapat na sugo ay kagalingan.</div>
  <div id="chapter13_verse18">
    <b>
      <sup>18 </sup>
    </b>Ang nagpapabaya sa disiplina ay dumarating sa karalitaan at kasiraang-puri, ngunit ang nag-iingat ng saway ang siyang niluluwalhati.</div>
  <div id="chapter13_verse19">
    <b>
      <sup>19 </sup>
    </b>Ang pagnanasang natupad ay kalugud-lugod sa kaluluwa; ngunit nakamumuhi sa mga hangal ang lumayo sa kasamaan.</div>
  <div id="chapter13_verse20">
    <b>
      <sup>20 </sup>
    </b>Siyang lumalakad na kasama ng marurunong ay magiging marunong, ngunit siyang nakikipag-ugnayan sa mga hangal ay mapapariwara.</div>
  <div id="chapter13_verse21">
    <b>
      <sup>21 </sup>
    </b>Mga makasalanan ang tinutugis ng kapahamakan, ngunit mga matuwid ang ginagantihan ng mabuti.</div>
  <div id="chapter13_verse22">
    <b>
      <sup>22 </sup>
    </b>Ang isa na mabuti ay mag-iiwan ng mana sa mga anak ng mga anak, at ang yaman ng makasalanan ay nakaimbak para sa matuwid.</div>
  <div id="chapter13_verse23">
    <b>
      <sup>23 </sup>
    </b>Ang inararong lupa ng mga taong dukha ay namumunga ng napakaraming pagkain, ngunit may nalilipol dahil sa kakulangan ng kahatulan.</div>
  <div id="chapter13_verse24">
    <b>
      <sup>24 </sup>
    </b>Ang nag-uurong ng kaniyang pamalo ay napopoot sa kaniyang anak, ngunit ang umiibig sa kaniya ay yaong humahanap sa kaniya taglay ang disiplina.</div>
  <div id="chapter13_verse25">
    <b>
      <sup>25 </sup>
    </b>Ang matuwid ay kumakain hanggang sa mabusog ang kaniyang kaluluwa, ngunit ang tiyan ng mga balakyot ay hindi malalagyan ng laman.</div>
</div>