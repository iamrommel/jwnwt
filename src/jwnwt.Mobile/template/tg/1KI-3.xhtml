<div>
  <div id="chapter3_verse1">
    <span class="w_ch">
      <b>3 </b>
    </span>At si Solomon ay nakipag-alyansa kay Paraon na hari ng Ehipto ukol sa pag-aasawa at kinuha niya ang anak ni Paraon at dinala ito sa Lunsod ni David, hanggang sa matapos niyang maitayo ang kaniyang sariling bahay at ang bahay ni Jehova at ang pader ng Jerusalem sa buong palibot. </div>
  <div id="chapter3_verse2">
    <b>
      <sup>2 </sup>
    </b>Lamang ay naghahain ang bayan sa matataas na dako, sapagkat wala pang naitatayong bahay para sa pangalan ni Jehova hanggang sa mga araw na iyon. </div>
  <div id="chapter3_verse3">
    <b>
      <sup>3 </sup>
    </b>At patuloy na inibig ni Solomon si Jehova sa pamamagitan ng paglakad sa mga batas ni David na kaniyang ama. Lamang ay sa matataas na dako siya palagiang naghahain at nagpapausok ng mga handog.</div>
  <div id="chapter3_verse4">
    <b>
      <sup>4 </sup>
    </b>Sa gayon ay pumaroon sa Gibeon ang hari upang doon maghain, sapagkat iyon ang bantog na mataas na dako. Isang libong haing sinusunog ang inihandog ni Solomon sa ibabaw ng altar na iyon. </div>
  <div id="chapter3_verse5">
    <b>
      <sup>5 </sup>
    </b>Sa Gibeon ay nagpakita si Jehova kay Solomon sa isang panaginip sa gabi; at ang Diyos ay nagsabi: “Hilingin mo kung ano ang ibibigay ko sa iyo.” </div>
  <div id="chapter3_verse6">
    <b>
      <sup>6 </sup>
    </b>Dahil dito ay sinabi ni Solomon: “Ikaw ay nagpakita ng malaking maibiging-kabaitan sa iyong lingkod na si David na aking ama ayon sa kaniyang paglakad sa harap mo sa katotohanan at sa katuwiran at sa katapatan ng puso sa iyo; at patuloy mong tinupad sa kaniya ang malaking maibiging-kabaitang ito, anupat binigyan mo siya ng isang anak upang umupo sa kaniyang trono gaya ng sa araw na ito. </div>
  <div id="chapter3_verse7">
    <b>
      <sup>7 </sup>
    </b>At ngayon, Jehova na aking Diyos, ikaw ang gumawang hari sa iyong lingkod bilang kahalili ni David na aking ama, at ako ay isang munting <div id="page542"></div>bata lamang. Hindi ko alam kung paano lumabas at kung paano pumasok. </div>
  <div id="chapter3_verse8">
    <b>
      <sup>8 </sup>
    </b>At ang iyong lingkod ay nasa gitna ng iyong bayan na pinili mo, isang malaking bayan na hindi matuos ang dami o mabilang dahil sa karamihan. </div>
  <div id="chapter3_verse9">
    <b>
      <sup>9 </sup>
    </b>At bigyan mo ang iyong lingkod ng isang masunuring puso upang humatol sa iyong bayan, upang makilala ang kaibahan ng mabuti sa masama; sapagkat sino ang makahahatol sa bayan mong ito na mahirap pakitunguhan?”</div>
  <div id="chapter3_verse10">
    <b>
      <sup>10 </sup>
    </b>At ang bagay na ito ay kalugud-lugod sa paningin ni Jehova, sapagkat hiniling ni Solomon ang bagay na ito. </div>
  <div id="chapter3_verse11">
    <b>
      <sup>11 </sup>
    </b>At ang Diyos ay nagsabi sa kaniya: “Sa dahilang hiniling mo ang bagay na ito at hindi ka humiling para sa iyo ng maraming araw ni humiling para sa iyo ng kayamanan ni hiniling mo man ang kaluluwa ng iyong mga kaaway, at humiling ka para sa iyo ng pagkaunawa upang duminig ng mga hudisyal na usapin, </div>
  <div id="chapter3_verse12">
    <b>
      <sup>12 </sup>
    </b>narito! gagawin ko nga ang ayon sa iyong mga salita. Narito! Tiyak na ibibigay ko sa iyo ang isang marunong at may-unawang puso, anupat wala pang sinumang umiral na tulad mo na una sa iyo, at kasunod mo ay wala nang babangon pang sinumang tulad mo. </div>
  <div id="chapter3_verse13">
    <b>
      <sup>13 </sup>
    </b>At ang hindi mo hiniling ay ibibigay ko rin sa iyo, kapuwa ang kayamanan at ang kaluwalhatian, anupat walang sinuman sa mga hari ang makakatulad mo, sa lahat ng iyong mga araw. </div>
  <div id="chapter3_verse14">
    <b>
      <sup>14 </sup>
    </b>At kung lalakad ka sa aking mga daan sa pamamagitan ng pagtupad sa aking mga tuntunin at sa aking mga utos, kung paanong lumakad si David na iyong ama, pahahabain ko rin ang iyong mga araw.”</div>
  <div id="chapter3_verse15">
    <b>
      <sup>15 </sup>
    </b>Nang si Solomon ay magising, aba, narito, iyon pala ay isang panaginip. Nang magkagayon ay pumaroon siya sa Jerusalem at tumayo sa harap ng kaban ng tipan ni Jehova at naghandog ng mga haing sinusunog at nagharap ng mga handog na pansalu-salo at naghanda ng piging para sa lahat ng kaniyang mga lingkod.</div>
  <div id="chapter3_verse16">
    <b>
      <sup>16 </sup>
    </b>Nang panahong iyon ay dalawang babae, mga patutot, ang pumaroon sa hari at tumayo sa harap niya. </div>
  <div id="chapter3_verse17">
    <b>
      <sup>17 </sup>
    </b>Nang magkagayon ay sinabi ng isang babae: “Pagpaumanhinan mo ako, panginoon ko, ako at ang babaing ito ay tumatahan sa isang bahay, anupat nagsilang ako sa bahay sa dakong malapit sa kaniya. </div>
  <div id="chapter3_verse18">
    <b>
      <sup>18 </sup>
    </b>At nangyari nang ikatlong araw pagkatapos na magsilang ako, ang babaing ito ay nagsilang din. At kami ay magkasama. Wala kaming kasamang ibang tao sa bahay, walang sinuman sa bahay maliban sa aming dalawa. </div>
  <div id="chapter3_verse19">
    <b>
      <sup>19 </sup>
    </b>Nang maglaon ang anak ng babaing ito ay namatay nang gabi, sapagkat nahigaan niya ito. </div>
  <div id="chapter3_verse20">
    <b>
      <sup>20 </sup>
    </b>Kaya bumangon siya sa kalagitnaan ng gabi at kinuha ang aking anak mula sa tabi ko habang ang iyong aliping babae ay natutulog at inihiga niya siya sa kaniyang dibdib, at ang kaniyang patay na anak ay inihiga niya sa aking dibdib. </div>
  <div id="chapter3_verse21">
    <b>
      <sup>21 </sup>
    </b>Nang bumangon ako nang umaga upang pasusuhin ang aking anak, aba, naroon siyang patay. Kaya kinilala ko siyang mabuti nang umaga, at, narito! hindi siya ang aking anak na ipinanganak ko.” </div>
  <div id="chapter3_verse22">
    <b>
      <sup>22 </sup>
    </b>Ngunit sinabi niyaong isang babae: “Hindi, kundi ang aking anak ang buháy at ang iyong anak ang patay!” Samantala ang babaing ito ay nagsasabi: “Hindi, kundi ang iyong anak ang patay at ang aking anak ang buháy.” At patuloy silang nagsasalita sa harap ng hari.</div>
  <div id="chapter3_verse23">
    <b>
      <sup>23 </sup>
    </b>Nang magkagayon ay sinabi ng hari: “Ang isang ito ay nagsasabi, ‘Ito ang aking anak, ang buháy, at ang iyong anak ang patay!’ at ang isang iyon ay nagsasabi, ‘Hindi, kundi ang iyong anak ang patay at ang aking anak ang buháy!’ ” </div>
  <div id="chapter3_verse24">
    <b>
      <sup>24 </sup>
    </b>At ang hari ay nagsabi: “Kayong mga lalaki, ikuha ninyo ako ng isang tabak.” Kaya dinala nila ang tabak sa harap ng hari. </div>
  <div id="chapter3_verse25">
    <b>
      <sup>25 </sup>
    </b>At ang hari ay nagsabi: “Hatiin ninyo sa dalawa ang buháy na bata at ibigay ang kalahati sa isang babae at ang kalahati sa isa pa.” </div>
  <div id="chapter3_verse26">
    <b>
      <sup>26 </sup>
    </b>Kaagad na sinabi sa hari ng babaing may anak na buháy (sapagkat ang kaniyang mga panloob na damdamin ay nag-alab para sa kaniyang anak, kung kaya sinabi niya): “Pagpaumanhinan mo ako, panginoon ko! Kayong mga lalaki, ibigay ninyo sa kaniya ang buháy na bata. Sa anumang paraan ay huwag ninyo siyang patayin.” Samantala ay sinasabi naman niyaong isang babae: “Hindi siya magiging akin ni iyo man. Hatiin ninyo!” </div>
  <div id="chapter3_verse27">
    <b>
      <sup>27 </sup>
    </b>Sa gayon ay sumagot ang hari at nagsabi: “Ibigay ninyo sa kaniya ang buháy na bata, at sa anumang paraan ay huwag ninyo siyang patayin. Siya ang kaniyang ina.”</div>
  <div id="chapter3_verse28">
    <b>
      <sup>28 </sup>
    </b>At narinig ng buong Israel ang hudisyal na pasiya na ibinaba ng hari; at natakot sila dahil sa hari, sapagkat nakita nila na ang karunungan ng Diyos ay nasa kaniya upang maglapat ng hudisyal na pasiya.</div>
</div>