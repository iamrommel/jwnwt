<div>
  <p class="w_biblebookname">Awit</p>
  <p class="sw">Sa tagapangasiwa ng Gitit. Ni Asap.</p>
  <p class="sl">
    <a id="chapter81"></a>
    <a id="chapter81_verse1"></a>
    <span class="w_ch">
      <b>81 </b>
    </span>O humiyaw kayo nang may kagalakan sa Diyos na ating lakas;</p>
  <p class="sz">May-pagbubunyi kayong sumigaw sa Diyos ni Jacob.</p>
  <p class="sl">
    <a id="chapter81_verse2"></a>
    <b>
      <sup>2 </sup>
    </b>Umpisahan ninyo ang isang awitin at kumuha kayo ng tamburin,</p>
  <p class="sz">Ng kaiga-igayang alpa kasama ng panugtog na de-kuwerdas.</p>
  <p class="sl">
    <a id="chapter81_verse3"></a>
    <b>
      <sup>3 </sup>
    </b>Sa bagong buwan, hipan ninyo ang tambuli;</p>
  <p class="sz">Sa kabilugan ng buwan, para sa araw ng ating kapistahan.</p>
  <p class="sl">
    <a id="chapter81_verse4"></a>
    <b>
      <sup>4 </sup>
    </b>Sapagkat ito ay tuntunin sa Israel,</p>
  <p class="sz">Isang hudisyal na pasiya ng Diyos ni Jacob.</p>
  <p class="sl">
    <a id="chapter81_verse5"></a>
    <b>
      <sup>5 </sup>
    </b>Bilang paalaala ay iniatang niya ito kay Jose,</p>
  <p class="sz">Noong yumayaon siya sa lupain ng Ehipto.</p>
  <p class="sz">Isang wika na hindi ko alam ang lagi kong naririnig.</p>
  <p class="sl">
    <a id="chapter81_verse6"></a>
    <b>
      <sup>6 </sup>
    </b>“Inihiwalay ko ang kaniyang balikat mula sa pasanin;</p>
  <p class="sz">Ang kaniyang mga kamay ay nakalaya mula sa basket.</p>
  <p class="sl">
    <a id="chapter81_verse7"></a>
    <b>
      <sup>7 </sup>
    </b>Dahil sa kabagabagan ay tumawag ka, at iniligtas kita;</p>
  <p class="sz">Sinagot kita sa kubling dako ng kulog.</p>
  <p class="sz">Sinuri kita sa tubig ng Meriba. <i>Selah.</i></p>
  <p class="sl">
    <a id="chapter81_verse8"></a>
    <b>
      <sup>8 </sup>
    </b>Dinggin mo, O bayan ko, at ako ay magpapatotoo laban sa iyo,</p>
  <p class="sz">O Israel, kung makikinig ka sa akin.</p>
  <p class="sl">
    <a id="chapter81_verse9"></a>
    <b>
      <sup>9 </sup>
    </b>Sa iyo ay hindi magkakaroon ng kakaibang diyos;</p>
  <p class="sz">At hindi ka yuyukod sa banyagang diyos.</p>
  <p class="sl">
    <a id="chapter81_verse10"></a>
    <b>
      <sup>10 </sup>
    </b>Ako, si Jehova, ang iyong Diyos,</p>
  <p class="sz">Ang Isa na naglabas sa iyo mula sa lupain ng Ehipto.</p>
  <p class="sz">Ibuka mong mabuti ang iyong bibig, at pupunuin ko.</p>
  <p class="sl">
    <a id="chapter81_verse11"></a>
    <b>
      <sup>11 </sup>
    </b>Ngunit ang aking bayan ay hindi nakinig sa tinig ko;</p>
  <p class="sz">At ang Israel ay hindi nagpakita ng anumang pagnanais sa akin.</p>
  <p class="sl">
    <a id="chapter81_verse12"></a>
    <b>
      <sup>12 </sup>
    </b>Kaya pinayaon ko sila sa pagkasutil ng kanilang puso;</p>
  <p class="sz">Lumakad sila sa kanilang sariling mga payo.</p>
  <p class="sl">
    <a id="page938"></a>
    <a id="chapter81_verse13"></a>
    <b>
      <sup>13 </sup>
    </b>O kung ang aking bayan sana ay nakikinig sa akin,</p>
  <p class="sz">O kung ang Israel sana ay lalakad sa aking mga daan!</p>
  <p class="sl">
    <a id="chapter81_verse14"></a>
    <b>
      <sup>14 </sup>
    </b>Ang kanilang mga kaaway ay madali kong masusupil,</p>
  <p class="sz">At ibabaling ko ang aking kamay laban sa kanilang mga kalaban.</p>
  <p class="sl">
    <a id="chapter81_verse15"></a>
    <b>
      <sup>15 </sup>
    </b>Kung tungkol sa mga masidhing napopoot kay Jehova, sila ay susukut-sukot na paroroon sa kaniya,</p>
  <p class="sz">At ang kanilang panahon ay magiging hanggang sa panahong walang takda.</p>
  <p class="sl">
    <a id="chapter81_verse16"></a>
    <b>
      <sup>16 </sup>
    </b>At pakakainin niya siya ng taba ng trigo,</p>
  <p class="sz">At mula sa bato ay bubusugin kita ng pulot-pukyutan.”</p>
</div>