<div>
  <p class="w_biblebookname">1 Tesalonica</p>
  <p class="sb">
    <a id="chapter3"></a>
    <a id="chapter3_verse1"></a>
    <span class="w_ch">
      <b>3 </b>
    </span>Kaya nga, nang hindi na kami makatiis, minabuti naming maiwan na lamang sa Atenas; <a id="chapter3_verse2"></a><b><sup>2 </sup></b>at isinugo namin si Timoteo, ang ating kapatid at ministro ng Diyos sa mabuting balita tungkol sa Kristo, upang patatagin kayo at aliwin kayo alang-alang sa inyong pananampalataya, <a id="chapter3_verse3"></a><b><sup>3 </sup></b>upang walang sinuman ang matangay ng mga kapighatiang ito. Sapagkat kayo mismo ang nakaaalam na tayo ay itinalaga sa mismong bagay na ito. <a id="chapter3_verse4"></a><b><sup>4 </sup></b>Sa katunayan pa nga, noong kami ay kasama ninyo, sinasabi na namin sa inyo nang patiuna na tayo ay nakatalagang dumanas ng kapighatian, gaya rin nga ng nangyari at tulad ng alam ninyo. <a id="chapter3_verse5"></a><b><sup>5 </sup></b>Iyan nga ang dahilan kung bakit, nang hindi na ako makatiis, ako ay nagpasugo upang malaman ang tungkol sa inyong katapatan, sapagkat baka sa anumang paraan ay natukso na kayo ng Manunukso, at ang aming pagpapagal ay naging walang kabuluhan.</p>
  <p class="sb">
    <a id="chapter3_verse6"></a>
    <b>
      <sup>6 </sup>
    </b>Ngunit kararating lamang ngayon sa amin ni Timoteo mula sa inyo at nagbigay sa amin ng mabuting balita tungkol sa inyong katapatan at pag-ibig, at na patuloy kayong may mabuting pag-alaala sa amin sa tuwina, na minimithing makita rin kami, kung paano ngang gayundin kami sa inyo. <a id="chapter3_verse7"></a><b><sup>7 </sup></b>Iyan ang dahilan, mga kapatid, kung bakit kami naaliw tungkol sa inyo sa lahat ng aming pangangailangan at kapighatian dahil sa katapatan na inyong ipinakikita, <a id="chapter3_verse8"></a><b><sup>8 </sup></b>sapagkat ngayon ay nabubuhay kami kung kayo ay nakatayong matatag sa Panginoon. <a id="chapter3_verse9"></a><b><sup>9 </sup></b>Sapagkat anong pasasalamat ang maibibigay namin sa Diyos may kinalaman sa inyo bilang ganti sa buong kagalakan na aming ipinagsasaya dahil sa inyo sa harap ng ating Diyos, <a id="chapter3_verse10"></a><b><sup>10 </sup></b>habang gabi at araw ay gumagawa kami ng higit pa kaysa di-pangkaraniwang mga pagsusumamo upang makita ang inyong mga mukha at upang mapunan ang mga bagay na nagkukulang sa inyong pananampalataya?</p>
  <p class="sb">
    <a id="chapter3_verse11"></a>
    <b>
      <sup>11 </sup>
    </b>Ngayon ay saganang patnubayan nawa ng atin mismong Diyos at Ama at ng ating Panginoong Jesus ang aming daan patungo sa inyo. <a id="chapter3_verse12"></a><b><sup>12 </sup></b>Bukod diyan, pangyarihin nawa ng Panginoon na kayo ay lumago, oo, pasaganain kayo, sa pag-ibig sa isaâ€™t isa at sa lahat, kung paano ngang gayundin kami sa inyo; <a id="chapter3_verse13"></a><b><sup>13 </sup></b>upang mapatatag niya ang inyong mga puso, di-mapipintasan sa kabanalan sa harap ng ating Diyos at Ama sa pagkanaririto ng ating Panginoong Jesus kasama ang lahat ng kaniyang mga banal.</p>
</div>