<div>
  <p class="w_biblebookname">Awit</p>
  <p class="sw">Isang awit, isang awitin ng mga anak ni Kora. Sa tagapangasiwa ng Mahalat para sa mga pagtugon. Maskil ni Heman na Ezrahita.</p>
  <p class="sl">
    <a id="chapter88"></a>
    <a id="chapter88_verse1"></a>
    <span class="w_ch">
      <b>88 </b>
    </span>O Jehova, na Diyos ng aking kaligtasan,</p>
  <p class="sz">Sa araw ay dumaing ako,</p>
  <p class="sl">Sa gabi rin sa ha-rap mo.</p>
  <p class="sl">
    <a id="chapter88_verse2"></a>
    <b>
      <sup>2 </sup>
    </b>Sa harap mo ay darating ang aking panalangin.</p>
  <p class="sz">Ikiling mo ang iyong pandinig sa aking pagsusumamo.</p>
  <p class="sl">
    <a id="chapter88_verse3"></a>
    <b>
      <sup>3 </sup>
    </b>Sapagkat ang aking kaluluwa ay sawa na sa mga kapahamakan,</p>
  <p class="sz">At ang akin mismong buhay ay nalapit na sa Sheol.</p>
  <p class="sl">
    <a id="chapter88_verse4"></a>
    <b>
      <sup>4 </sup>
    </b>Ako ay napabilang na kasama niyaong mga bumababa sa hukay;</p>
  <p class="sz">Ako ay naging tulad ng matipunong lalaki na walang lakas,</p>
  <p class="sl">
    <a id="chapter88_verse5"></a>
    <b>
      <sup>5 </sup>
    </b>Napalaya na sa gitna ng mga patay,</p>
  <p class="sz">Tulad ng mga napatay na nakahiga sa dakong libingan,</p>
  <p class="sp">Na hindi mo na inalaala pa</p>
  <p class="sz">At inihiwalay mula sa iyong matulunging kamay.</p>
  <p class="sl">
    <a id="chapter88_verse6"></a>
    <b>
      <sup>6 </sup>
    </b>Inilagay mo ako sa kalalim-lalimang hukay,</p>
  <p class="sz">Sa madidilim na dako, sa malaking kalaliman.</p>
  <p class="sl">
    <a id="chapter88_verse7"></a>
    <b>
      <sup>7 </sup>
    </b>Ang iyong pagngangalit ay humagis sa akin,</p>
  <p class="sz">At pinighati mo ako ng lahat ng iyong dumadaluyong <a id="page943"></a>na mga alon. <i>Selah.</i></p>
  <p class="sl">
    <a id="chapter88_verse8"></a>
    <b>
      <sup>8 </sup>
    </b>Inilayo mo sa akin ang mga kakilala ko;</p>
  <p class="sz">Ginawa mo akong lubhang karima-rimarim sa kanila.</p>
  <p class="sz">Ako ay nakakulong at hindi makalabas.</p>
  <p class="sl">
    <a id="chapter88_verse9"></a>
    <b>
      <sup>9 </sup>
    </b>Ang aking mata ay nanghina dahil sa aking kapighatian.</p>
  <p class="sz">Ako ay tumawag sa iyo, O Jehova, buong araw;</p>
  <p class="sz">Sa iyo ay iniunat ko ang aking mga palad.</p>
  <p class="sl">
    <a id="chapter88_verse10"></a>
    <b>
      <sup>10 </sup>
    </b>Gagawa ka ba ng kamangha-manghang bagay para sa mga patay na?</p>
  <p class="sz">O babangon ba yaong mga inutil sa kamatayan,</p>
  <p class="sz">Pupurihin ka ba nila? <i>Selah.</i></p>
  <p class="sl">
    <a id="chapter88_verse11"></a>
    <b>
      <sup>11 </sup>
    </b>Ipahahayag ba sa dakong libingan ang iyong maibiging-kabaitan,</p>
  <p class="sz">Ang iyong katapatan sa dako ng pagkapuksa?</p>
  <p class="sl">
    <a id="chapter88_verse12"></a>
    <b>
      <sup>12 </sup>
    </b>Malalaman ba sa kadiliman ang kamangha-manghang bagay na iyong ginawa,</p>
  <p class="sz">O ang iyong katuwiran sa lupain ng paglimot?</p>
  <p class="sl">
    <a id="chapter88_verse13"></a>
    <b>
      <sup>13 </sup>
    </b>Ngunit sa iyo, O Jehova, ay humingi ako ng tulong,</p>
  <p class="sz">At sa umaga ay lagi kang sinasalubong ng aking panalangin.</p>
  <p class="sl">
    <a id="chapter88_verse14"></a>
    <b>
      <sup>14 </sup>
    </b>O Jehova, bakit mo itinatakwil ang aking kaluluwa?</p>
  <p class="sz">Bakit mo pinananatiling nakakubli sa akin ang iyong mukha?</p>
  <p class="sl">
    <a id="chapter88_verse15"></a>
    <b>
      <sup>15 </sup>
    </b>Ako ay napipighati at muntik nang pumanaw mula pa sa aking pagkabata;</p>
  <p class="sz">Ako ay lubhang nagtiis ng nakatatakot na mga bagay mula sa iyo.</p>
  <p class="sl">
    <a id="chapter88_verse16"></a>
    <b>
      <sup>16 </sup>
    </b>Ang iyong mga siklab ng nag-aapoy na galit ay dumaan sa akin;</p>
  <p class="sz">Pinatahimik ako ng mga kakilabutan na nagmula sa iyo.</p>
  <p class="sl">
    <a id="chapter88_verse17"></a>
    <b>
      <sup>17 </sup>
    </b>Pinalibutan ako ng mga iyon na parang tubig buong araw;</p>
  <p class="sz">Kinulong ako ng mga ito nang sabay-sabay.</p>
  <p class="sl">
    <a id="chapter88_verse18"></a>
    <b>
      <sup>18 </sup>
    </b>Inilayo mo sa akin ang kaibigan at kasamahan;</p>
  <p class="sz">Ang mga kakilala ko ay madilim na dako.</p>
</div>