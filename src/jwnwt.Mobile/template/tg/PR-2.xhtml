<div>
  <div id="chapter2_verse1">
    <span class="w_ch">
      <b>2 </b>
    </span>Anak ko, kung tatanggapin mo ang aking mga pananalita at pakaiingatan mo sa iyo ang aking mga utos, </div>
  <div id="chapter2_verse2">
    <b>
      <sup>2 </sup>
    </b>upang magbigay-pansin sa karunungan ang iyong tainga, upang ikiling mo ang iyong puso sa kaunawaan; </div>
  <div id="chapter2_verse3">
    <b>
      <sup>3 </sup>
    </b>bukod diyan, kung tatawag ka ukol sa pagkaunawa at ilalakas mo ang iyong tinig ukol sa kaunawaan, </div>
  <div id="chapter2_verse4">
    <b>
      <sup>4 </sup>
    </b>kung patuloy mo itong hahanapin na gaya ng pilak, at patuloy mo itong sasaliksikin na gaya ng nakatagong kayamanan, </div>
  <div id="chapter2_verse5">
    <b>
      <sup>5 </sup>
    </b>kung magkagayon ay mauunawaan mo ang pagkatakot kay Jehova, at masusumpungan mo ang mismong kaalaman sa Diyos. </div>
  <div id="chapter2_verse6">
    <b>
      <sup>6 </sup>
    </b>Sapagkat si Jehova ay nagbibigay ng karunungan; sa kaniyang bibig ay nanggagaling ang kaalaman at kaunawaan. </div>
  <div id="chapter2_verse7">
    <b>
      <sup>7 </sup>
    </b>At para sa mga matuwid ay mag-iimbak siya ng praktikal na karunungan; siya ay isang kalasag sa mga lumalakad sa katapatan, </div>
  <div id="chapter2_verse8">
    <b>
      <sup>8 </sup>
    </b>sa pagmamasid sa mga landas ng kahatulan, at babantayan niya ang mismong daan ng kaniyang mga matapat. </div>
  <div id="chapter2_verse9">
    <b>
      <sup>9 </sup>
    </b>Kung magkagayon ay mauunawaan mo ang katuwiran at ang kahatulan at ang katapatan, ang buong landasin ng kabutihan.</div>
  <div id="chapter2_verse10">
    <b>
      <sup>10 </sup>
    </b>Kapag ang karunungan ay pumasok sa iyong puso at ang kaalaman ay naging kaiga-igaya sa iyo mismong kaluluwa, </div>
  <div id="chapter2_verse11">
    <b>
      <sup>11 </sup>
    </b>ang kakayahang mag-isip ay magbabantay sa iyo, ang kaunawaan ay mag-iingat sa iyo, </div>
  <div id="chapter2_verse12">
    <b>
      <sup>12 </sup>
    </b>upang iligtas ka mula sa masamang daan, mula sa taong nagsasalita ng tiwaling mga bagay, </div>
  <div id="chapter2_verse13">
    <b>
      <sup>13 </sup>
    </b>mula sa mga lumilihis sa mga landas ng katuwiran upang lumakad sa mga daan ng kadiliman, </div>
  <div id="chapter2_verse14">
    <b>
      <sup>14 </sup>
    </b>mula sa mga nagsasaya sa paggawa ng masama, na nagagalak <div id="page1009"></div>sa tiwaling mga bagay ng kasamaan; </div>
  <div id="chapter2_verse15">
    <b>
      <sup>15 </sup>
    </b>yaong ang mga landas ay liko at mga mapanlinlang sa kanilang buong landasin; </div>
  <div id="chapter2_verse16">
    <b>
      <sup>16 </sup>
    </b>upang iligtas ka mula sa babaing di-kilala, mula sa ibang babae na nagpapadulas ng kaniyang mga pananalita, </div>
  <div id="chapter2_verse17">
    <b>
      <sup>17 </sup>
    </b>na nagpapabaya sa matalik na kaibigan ng kaniyang kabataan at lumimot sa mismong tipan ng kaniyang Diyos. </div>
  <div id="chapter2_verse18">
    <b>
      <sup>18 </sup>
    </b>Sapagkat lumulubog ang kaniyang bahay sa kamatayan at ang kaniyang mga bakas ay pababa roon sa mga inutil sa kamatayan. </div>
  <div id="chapter2_verse19">
    <b>
      <sup>19 </sup>
    </b>Walang sinuman sa mga sumisiping sa kaniya ang babalik, ni matatamo man nilang muli ang mga landas ng mga buhÃ¡y.</div>
  <div id="chapter2_verse20">
    <b>
      <sup>20 </sup>
    </b>Ang layunin ay upang makalakad ka sa daan ng mabubuting tao at upang maingatan mo ang mga landas ng mga matuwid. </div>
  <div id="chapter2_verse21">
    <b>
      <sup>21 </sup>
    </b>Sapagkat ang mga matuwid ang siyang tatahan sa lupa, at ang mga walang kapintasan ang siyang maiiwan dito. </div>
  <div id="chapter2_verse22">
    <b>
      <sup>22 </sup>
    </b>Kung tungkol sa mga balakyot, lilipulin sila mula sa mismong lupa; at kung tungkol sa mga mapandaya, bubunutin sila mula rito.</div>
</div>