<div>
  <div id="chapter7_verse1">
    <span class="w_ch">
      <b>7 </b>
    </span>Sa gayon ay sinabi ni Jehova kay Moises: “Tingnan mo, ginawa kitang Diyos kay Paraon, at si Aaron na iyong kapatid ay magiging iyong propeta. </div>
  <div id="chapter7_verse2">
    <b>
      <sup>2 </sup>
    </b>Ikaw—ikaw ang magsasalita ng lahat ng iuutos ko sa iyo; at si Aaron na iyong kapatid ang magsasalita kay Paraon, at payayaunin niya ang mga anak ni Israel mula sa kaniyang lupain. </div>
  <div id="chapter7_verse3">
    <b>
      <sup>3 </sup>
    </b>Kung tungkol sa akin, hahayaan kong magmatigas ang puso ni Paraon, at pararamihin ko nga ang aking mga tanda at ang aking mga himala sa lupain ng Ehipto. </div>
  <div id="chapter7_verse4">
    <b>
      <sup>4 </sup>
    </b>At si Paraon ay hindi makikinig sa inyo; at pagbubuhatan ko ng kamay ang Ehipto at ilalabas ko ang aking mga hukbo, ang aking bayan, na mga anak ni Israel, mula sa lupain ng Ehipto na may mga dakilang kahatulan. </div>
  <div id="chapter7_verse5">
    <b>
      <sup>5 </sup>
    </b>At tiyak na makikilala ng mga Ehipsiyo na ako ay si Jehova kapag iniunat ko ang aking kamay laban sa Ehipto, at ilalabas ko nga ang mga anak ni Israel mula sa gitna nila.” </div>
  <div id="chapter7_verse6">
    <b>
      <sup>6 </sup>
    </b>At ginawa ni Moises at ni Aaron ang ayon sa iniutos ni Jehova sa kanila. Gayung-gayon ang ginawa nila. </div>
  <div id="chapter7_verse7">
    <b>
      <sup>7 </sup>
    </b>At si Moises ay walumpung taóng gulang at si Aaron ay walumpu’t tatlong taóng gulang noong magsalita sila kay Paraon.</div>
  <div id="chapter7_verse8">
    <b>
      <sup>8 </sup>
    </b>Sinabi ngayon ni Jehova kay Moises at kay Aaron: </div>
  <div id="chapter7_verse9">
    <b>
      <sup>9 </sup>
    </b>“Kung sasalitain sa inyo ni Paraon, na sinasabi, ‘Magpakita kayo ng isang himala sa ganang inyo,’ kung gayon ay sabihin mo kay Aaron, ‘Kunin mo ang iyong tungkod at ihagis mo sa harap ni Paraon.’ Iyon ay magiging isang malaking ahas.” </div>
  <div id="chapter7_verse10">
    <b>
      <sup>10 </sup>
    </b>Kaya pumaroon si Moises at si Aaron kay Paraon at ginawa nang gayung-gayon ang ayon sa iniutos ni Jehova. Sa gayon ay inihagis ni Aaron ang kaniyang tungkod sa harap ni Paraon at ng kaniyang mga lingkod at iyon ay naging isang malaking ahas. </div>
  <div id="chapter7_verse11">
    <b>
      <sup>11 </sup>
    </b>Gayunman, tinawag naman ni Paraon ang mga taong marurunong at ang mga manggagaway; at ginawa rin ng mga mahikong saserdote ng Ehipto ang gayunding bagay sa pamamagitan ng kanilang mga sining ng mahika. </div>
  <div id="chapter7_verse12">
    <b>
      <sup>12 </sup>
    </b>Kaya inihagis nila ang kani-kaniyang tungkod, at ang mga ito ay naging malalaking ahas; ngunit nilamon ng tungkod ni Aaron ang kanilang mga tungkod. </div>
  <div id="chapter7_verse13">
    <b>
      <sup>13 </sup>
    </b>Gayunpaman, ang puso ni Paraon ay nagmatigas, at hindi niya sila pinakinggan, gaya ng sinalita ni Jehova.</div>
  <div id="chapter7_verse14">
    <b>
      <sup>14 </sup>
    </b>Pagkatapos ay sinabi ni Jehova kay Moises: “Ang puso ni Paraon ay manhid. Tumanggi siyang payaunin ang bayan. </div>
  <div id="chapter7_verse15">
    <b>
      <sup>15 </sup>
    </b>Pumaroon ka kay Paraon sa kinaumagahan. Narito! Siya ay lalabas patungo sa tubig! At tumayo ka upang salubungin siya sa gilid ng Ilog Nilo, at ang tungkod na naging serpiyente ay tanganan mo sa iyong kamay. </div>
  <div id="chapter7_verse16">
    <b>
      <sup>16 </sup>
    </b>At sabihin mo sa kaniya, ‘Isinugo ako sa iyo ni Jehova na Diyos ng mga Hebreo, na nagsasabi: “Payaunin mo ang aking bayan upang makapaglingkod sila sa akin sa ilang,” ngunit narito, hindi mo sinusunod hanggang ngayon. </div>
  <div id="chapter7_verse17">
    <b>
      <sup>17 </sup>
    </b>Ito ang sinabi ni Jehova: “Sa ganito mo makikilala na ako ay si Jehova. Narito, hahampasin ko ng tungkod na nasa aking kamay ang tubig na nasa Ilog Nilo, at iyon ay tiyak na magiging dugo. </div>
  <div id="chapter7_verse18">
    <b>
      <sup>18 </sup>
    </b>At ang mga isda na nasa Ilog Nilo ay mamamatay, at ang Ilog Nilo ay babaho nga, at talagang hindi masisikmura ng mga Ehipsiyo na uminom ng tubig mula sa Ilog Nilo.”’”</div>
  <div id="chapter7_verse19">
    <b>
      <sup>19 </sup>
    </b>At sinabi ni Jehova kay Moises: “Sabihin mo kay Aaron, ‘Kunin mo ang iyong tungkod at <div id="page103"></div>iunat mo ang iyong kamay sa tubig ng Ehipto, sa kanilang mga ilog, sa kanilang mga kanal ng Nilo at sa kanilang mga lawang matambo at sa lahat ng kanilang natipong tubig, upang ang mga iyon ay maging dugo.’ At tiyak na magkakaroon ng dugo sa buong lupain ng Ehipto at sa mga sisidlang kahoy at sa mga sisidlang bato.” </div>
  <div id="chapter7_verse20">
    <b>
      <sup>20 </sup>
    </b>Kaagad na ginawa ni Moises at ni Aaron ang gayon, gaya ng iniutos ni Jehova, at itinaas niya ang tungkod at hinampas ang tubig na nasa Ilog Nilo sa paningin ni Paraon at ng kaniyang mga lingkod, at ang lahat ng tubig na nasa Ilog Nilo ay naging dugo. </div>
  <div id="chapter7_verse21">
    <b>
      <sup>21 </sup>
    </b>At ang mga isda na nasa Ilog Nilo ay namatay, at ang Ilog Nilo ay nagsimulang bumaho; at ang mga Ehipsiyo ay hindi makainom ng tubig na mula sa Ilog Nilo; at ang dugo ay napasabuong lupain ng Ehipto.</div>
  <div id="chapter7_verse22">
    <b>
      <sup>22 </sup>
    </b>Gayunpaman, ang mga mahikong saserdote ng Ehipto ay gumawa ng gayunding bagay sa pamamagitan ng kanilang mga lihim na sining; anupat ang puso ni Paraon ay patuloy na naging mapagmatigas, at hindi siya nakinig sa kanila, gaya ng sinalita ni Jehova. </div>
  <div id="chapter7_verse23">
    <b>
      <sup>23 </sup>
    </b>Sa gayon ay tumalikod si Paraon at umuwi sa kaniyang bahay, at hindi niya itinuon ang kaniyang puso na isaalang-alang din ito. </div>
  <div id="chapter7_verse24">
    <b>
      <sup>24 </sup>
    </b>At lahat ng Ehipsiyo ay naghukay ng tubig na maiinom sa palibot ng Ilog Nilo, sapagkat hindi nila mainom ang anumang tubig na mula sa Ilog Nilo. </div>
  <div id="chapter7_verse25">
    <b>
      <sup>25 </sup>
    </b>At pitong araw ang naganap pagkatapos na hampasin ni Jehova ang Ilog Nilo.</div>
</div>