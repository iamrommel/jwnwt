<div>
  <div id="chapter3_verse1">
    <span class="w_ch">
      <b>3 </b>
    </span>Ang panalangin ni Habakuk na propeta na may mga panambitan: </div>
  <div id="chapter3_verse2">
    <b>
      <sup>2 </sup>
    </b>O Jehova, narinig ko ang ulat tungkol sa iyo. Natakot ako, O Jehova, sa iyong gawa.</div>
  <div id="chapter3_verse3">
    <b>
      <sup>3 </sup>
    </b>Ang Diyos mismo ay nanggaling sa Teman, ang isa ngang Banal mula sa Bundok Paran. <i>Selah.</i></div>
  <div id="chapter3_verse4">
    <b>
      <sup>4 </sup>
    </b>Kung tungkol sa kaniyang kaningningan, naging gaya iyon ng liwanag. Mayroon siyang dalawang sinag na lumalabas sa kaniyang kamay, at doon nakatago ang kaniyang lakas.</div>
  <div id="chapter3_verse5">
    <b>
      <sup>5 </sup>
    </b>Sa unahan niya ay patuloy na yumayaon ang salot, at ang nag-aapoy na lagnat ay lumalabas sa kaniyang mga paa.</div>
  <div id="chapter3_verse6">
    <b>
      <sup>6 </sup>
    </b>Tumigil siya, upang mayanig niya ang lupa. Tumingin siya, at napalukso ang mga bansa.</div>
  <div id="chapter3_verse7">
    <b>
      <sup>7 </sup>
    </b>Sa ilalim ng bagay na nakasasakit ay nakita ko ang mga tolda ng Cusan. Ang mga telang pantolda ng lupain ng Midian ay nagsimulang maligalig.</div>
  <div id="chapter3_verse8">
    <b>
      <sup>8 </sup>
    </b>Laban ba sa mga ilog, O Jehova, laban ba sa mga ilog ang pag-iinit ng iyong galit, o ang iyo bang poot ay laban sa dagat? Sapagkat sumakay ka sa iyong mga kabayo; ang iyong mga karo ay kaligtasan.</div>
  <div id="chapter3_verse9">
    <b>
      <sup>9 </sup>
    </b>Sa kahubaran nito ay nalantad ang iyong busog. Ang mga ipinanatang sumpa ng mga tribo ay siyang bagay na sinabi. <i>Selah. </i>Sa pamamagitan ng mga ilog ay biniyak mo ang lupa.</div>
  <div id="chapter3_verse10">
    <b>
      <sup>10 </sup>
    </b>Nakita ka ng mga bundok; dumanas sila ng matitinding kirot. Isang makulog na bagyo ng tubig ang dumaan. Inilakas ng matubig na kalaliman ang kaniyang ugong. Sa kaitaasan ay itinaas nito ang kaniyang mga kamay.</div>
  <div id="chapter3_verse11">
    <b>
      <sup>11 </sup>
    </b>Ang araw— ang buwan —ay tumigil, sa marangal na tahanan nila. Patuloy na yumayaong gaya ng liwanag ang iyong mga palaso. Ang kidlat ng <div id="page1423"></div>iyong sibat ay nagdulot ng kaningningan.</div>
  <div id="chapter3_verse12">
    <b>
      <sup>12 </sup>
    </b>Humayo ka sa lupa taglay ang pagtuligsa. Sa galit ay giniik mo ang mga bansa.</div>
  <div id="chapter3_verse13">
    <b>
      <sup>13 </sup>
    </b>At ikaw ay lumabas ukol sa kaligtasan ng iyong bayan, upang iligtas ang iyong pinahiran. Pinagdurug-durog mo ang pangulo mula sa bahay ng balakyot. Inihantad ang pundasyon, hanggang sa leeg. <i>Selah.</i></div>
  <div id="chapter3_verse14">
    <b>
      <sup>14 </sup>
    </b>Sa pamamagitan ng kaniyang sariling mga tungkod ay inulos mo ang ulo ng kaniyang mga mandirigma nang kumilos sila nang may kapusukan upang ipangalat ako. Ang kanilang matinding galak ay gaya niyaong sa mga masidhing naghahangad na lumamon ng isang napipighati sa kubling dako.</div>
  <div id="chapter3_verse15">
    <b>
      <sup>15 </sup>
    </b>Sa dagat ay idinaan mo ang iyong mga kabayo, sa bunton ng malalawak na tubig.</div>
  <div id="chapter3_verse16">
    <b>
      <sup>16 </sup>
    </b>Narinig ko, at ang aking tiyan ay nagsimulang maligalig; dahil sa ingay ay nanginig ang aking mga labi; ang kabulukan ay nagsimulang pumasok sa aking mga buto; at sa aking kalagayan ay naligalig ako, upang hintayin ko nang tahimik ang araw ng kabagabagan, ang kaniyang pag-ahon sa bayan, upang lusubin niya sila.</div>
  <div id="chapter3_verse17">
    <b>
      <sup>17 </sup>
    </b>Bagaman ang puno ng igos ay hindi mamulaklak, at hindi magkaroon ng aanihin sa mga punong ubas; ang bunga ng punong olibo ay maaaring magmintis, at ang hagdan-hagdang lupain ay hindi magbibigay ng pagkain; ang kawan ay maaaring mahiwalay sa kural, at hindi magkakaroon ng bakahan sa mga kulungan;</div>
  <div id="chapter3_verse18">
    <b>
      <sup>18 </sup>
    </b>Gayunman, sa ganang akin, magbubunyi ako kay Jehova; magagalak ako sa Diyos ng aking kaligtasan.</div>
  <div id="chapter3_verse19">
    <b>
      <sup>19 </sup>
    </b>Si Jehova na Soberanong Panginoon ay aking kalakasan; at ang aking mga paa ay gagawin niyang tulad ng sa mga babaing usa, at sa aking matataas na dako ay palalakarin niya ako.</div>
</div>