<div>
  <div id="chapter3_verse1">
    <span class="w_ch">
      <b>3 </b>
    </span>Patuloy mo silang paalalahanan na magpasakop at maging masunurin sa mga pamahalaan at sa mga awtoridad bilang mga tagapamahala, na maging handa para sa bawat mabuting gawa, </div>
  <div id="chapter3_verse2">
    <b>
      <sup>2 </sup>
    </b>na huwag magsalita nang nakapipinsala tungkol sa kaninuman, huwag maging palaaway, maging makatuwiran, nagpapakita ng buong kahinahunan sa lahat ng tao. </div>
  <div id="chapter3_verse3">
    <b>
      <sup>3 </sup>
    </b>Sapagkat tayo man ay dating hangal, masuwayin, naililigaw, napaaalipin sa iba’t ibang pagnanasa at kaluguran, nahihirati sa kasamaan at inggit, nakamumuhi, napopoot sa isa’t isa.</div>
  <div id="chapter3_verse4">
    <b>
      <sup>4 </sup>
    </b>Gayunman, nang ang kabaitan at ang pag-ibig sa tao ng ating Tagapagligtas, ang Diyos, ay mahayag, </div>
  <div id="chapter3_verse5">
    <b>
      <sup>5 </sup>
    </b>hindi dahil sa mga gawa ng katuwiran na ginawa natin, kundi ayon sa kaniyang awa ay iniligtas niya tayo sa pamamagitan ng paghuhugas na nagdala sa atin sa buhay at sa pamamagitan ng pagpapabago sa atin ng banal na espiritu. </div>
  <div id="chapter3_verse6">
    <b>
      <sup>6 </sup>
    </b>Ang espiritung ito ay ibinuhos niya nang sagana sa atin sa pamamagitan ni Jesu-Kristo na ating Tagapagligtas, </div>
  <div id="chapter3_verse7">
    <b>
      <sup>7 </sup>
    </b>upang, pagkatapos maipahayag na matuwid sa bisa ng di-sana-nararapat na kabaitan ng isang iyon, tayo ay maging mga tagapagmana ayon sa pag-asa sa buhay na walang hanggan.</div>
  <div id="chapter3_verse8">
    <b>
      <sup>8 </sup>
    </b>Tapat ang pananalitang ito, at ang may kinalaman sa mga bagay na ito ay nais kong mariin mong igiit sa tuwina, upang yaong mga naniwala sa Diyos ay maituon ang kanilang mga kaisipan sa pagpapanatili ng maiinam na gawa. Ang mga bagay na ito ay mabuti at kapaki-pakinabang sa mga tao.</div>
  <div id="chapter3_verse9">
    <b>
      <sup>9 </sup>
    </b>Ngunit iwasan mo ang mga mangmang na pagtatanong at mga talaangkanan at hidwaan at mga pag-aaway tungkol sa Kautusan, sapagkat ang mga iyon ay di-mapakikinabangan at walang saysay. </div>
  <div id="chapter3_verse10">
    <b>
      <sup>10 </sup>
    </b>Kung tungkol sa isang tao na nagtataguyod ng isang sekta, itakwil mo siya pagkatapos ng una at ikalawang babala; </div>
  <div id="chapter3_verse11">
    <b>
      <sup>11 </sup>
    </b>yamang nalalaman na ang gayong tao ay nailihis ng landas at nagkakasala, palibhasa’y hinahatulan ng sarili.</div>
  <div id="chapter3_verse12">
    <b>
      <sup>12 </sup>
    </b>Kapag isinugo ko sa iyo si Artemas o si Tiquico, gawin mo ang iyong buong makakaya na pumunta sa akin sa Nicopolis, sapagkat ipinasiya kong doon ako magpapalipas ng taglamig. </div>
  <div id="chapter3_verse13">
    <b>
      <sup>13 </sup>
    </b>Maingat mong paglaanan si Zenas, na bihasa sa Kautusan, at si Apolos para sa kanilang paglalakbay, upang hindi sila magkulang ng anuman. </div>
  <div id="chapter3_verse14">
    <b>
      <sup>14 </sup>
    </b>Ngunit matuto rin nawa ang ating mga kasamahan na panatilihin ang maiinam na gawa upang matugunan ang kanilang mahigpit na mga pangangailangan, upang hindi sila maging di-mabunga.</div>
  <div id="chapter3_verse15">
    <b>
      <sup>15 </sup>
    </b>Lahat niyaong mga kasama ko ay nagpapadala sa iyo ng kanilang mga pagbati. Ipaabot mo ang aking mga pagbati doon sa mga may pagmamahal sa atin sa pananampalataya.</div>
</div>