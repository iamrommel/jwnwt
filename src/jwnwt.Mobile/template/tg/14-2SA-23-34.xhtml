<div><div id="chapter23_verse1"><span class="w_ch"><b>23 </b></span>At ito ang mga huling salita ni David:</div><div id="chapter23_verse8"><b><sup>8 </sup></b>Ito ang mga pangalan ng makapangyarihang mga lalaki ni David: si Joseb-basebet na isang Takemonita, na ulo ng tatlo. Iwinawasiwas niya ang kaniyang sibat sa walong daan na pinatay sa iisang pagkakataon. </div><div id="chapter23_verse9"><b><sup>9 </sup></b>Sumunod sa kaniya ay si Eleazar na anak ni Dodo na anak ni Ahohi na kabilang sa tatlong makapangyarihang lalaki na kasama ni David nang tuyain nila ang mga Filisteo. Nagtipon sila roon para sa pagbabaka, kung kaya umurong ang mga lalaki ng Israel. </div><div id="chapter23_verse10"><b><sup>10 </sup></b>Siya ang tumindig at patuloy na nagpabagsak sa mga Filisteo hanggang sa manghimagod ang kaniyang kamay at ang kaniyang kamay <div id="page532"></div>ay nakahawak pa rin sa tabak, anupat si Jehova ay nagsagawa ng dakilang pagliligtas nang araw na iyon; at tungkol naman sa bayan, sila ay bumalik na kasunod niya upang samsaman lamang yaong mga pinabagsak.</div><div id="chapter23_verse11"><b><sup>11 </sup></b>At sumunod sa kaniya ay si Shamah na anak ni Agee na Hararita. At ang mga Filisteo ay nagtipon sa Lehi, kung saan may isang bahagi noon ng bukid na punô ng mga lentehas; at ang bayan ay tumakas dahil sa mga Filisteo. </div><div id="chapter23_verse12"><b><sup>12 </sup></b>Ngunit tumindig siya sa gitna ng bukid at iniligtas iyon at pinagbabagsak ang mga Filisteo, anupat si Jehova ay nagsagawa ng isang dakilang pagliligtas.</div><div id="chapter23_verse13"><b><sup>13 </sup></b>At tatlo sa tatlumpung pangulo ang lumusong at pumaroon nang panahon ng pag-aani, kay David sa yungib ng Adulam; at isang nakatoldang nayon ng mga Filisteo ang nagkakampo sa mababang kapatagan ng Repaim. </div><div id="chapter23_verse14"><b><sup>14 </sup></b>At si David noon ay nasa dakong di-madaling puntahan; at isang himpilan ng mga Filisteo ang nasa Betlehem noon. </div><div id="chapter23_verse15"><b><sup>15 </sup></b>Pagkatapos ng sandaling panahon ay nagpahayag si David ng kaniyang paghahangad at nagsabi: “O kung makaiinom lamang sana ako ng tubig mula sa imbakang-tubig ng Betlehem na nasa pintuang-daan!” </div><div id="chapter23_verse16"><b><sup>16 </sup></b>Dahil dito ay sapilitang pumasok ang tatlong makapangyarihang lalaki sa kampo ng mga Filisteo at sumalok ng tubig mula sa imbakang-tubig ng Betlehem na nasa pintuang-daan at kumuha at dinala iyon kay David; at hindi siya pumayag na inumin iyon, kundi ibinuhos niya iyon para kay Jehova. </div><div id="chapter23_verse17"><b><sup>17 </sup></b>At sinabi pa niya: “Malayong mangyari sa ganang akin, O Jehova, na gawin ko ito! [Iinumin ko ba] ang dugo ng mga lalaking pumaroon na nagsapanganib ng kanilang mga kaluluwa?” At hindi siya pumayag na inumin iyon.</div><div id="chapter23_verse18"><b><sup>18 </sup></b>Kung tungkol kay Abisai na kapatid ni Joab na anak ni Zeruias, siya ang ulo ng tatlumpu, at iwinawasiwas niya ang kaniyang sibat sa tatlong daang napatay, at siya ay may reputasyon na gaya ng sa tatlo. </div><div id="chapter23_verse19"><b><sup>19 </sup></b>Bagaman higit na kilala siya kaysa sa iba pa sa tatlumpu, at siya ang naging pinuno nila, sa ranggo ng unang tatlo ay hindi siya umabot.</div><div id="chapter23_verse20"><b><sup>20 </sup></b>Kung tungkol kay Benaias na anak ni Jehoiada na anak ng isang magiting na lalaki, na gumawa ng maraming gawa sa Kabzeel, siya mismo ang nagpabagsak sa dalawang anak ni Ariel ng Moab; at siya mismo ang lumusong at nagpabagsak ng isang leon sa loob ng isang balon noong isang araw na umulan ng niyebe. </div><div id="chapter23_verse21"><b><sup>21 </sup></b>At siya ang nagpabagsak sa lalaking Ehipsiyo na may pambihirang laki. Bagaman may isang sibat sa kamay ng Ehipsiyo, gayunma’y nilusong niya ito taglay ang isang tungkod at inagaw ang sibat mula sa kamay ng Ehipsiyo at pinatay ito sa pamamagitan ng sarili nitong sibat. </div><div id="chapter23_verse22"><b><sup>22 </sup></b>Ito ang mga bagay na ginawa ni Benaias na anak ni Jehoiada; at siya ay may reputasyon na gaya ng sa tatlong makapangyarihang lalaki. </div><div id="chapter23_verse23"><b><sup>23 </sup></b>Bagaman higit nga siyang kilala kaysa sa tatlumpu, sa ranggo ng tatlo ay hindi siya umabot; ngunit inatasan siya ni David sa kaniyang sariling tagapagbantay.</div><div id="chapter23_verse24"><b><sup>24 </sup></b>Si Asahel na kapatid ni Joab ay kabilang sa tatlumpu; si Elhanan na anak ni Dodo ng Betlehem, </div><div id="chapter23_verse25"><b><sup>25 </sup></b>si Shamah na Harodita, si Elika na Harodita, </div><div id="chapter23_verse26"><b><sup>26 </sup></b>si Helez na Paltita, si Ira na anak ni Ikes na Tekoita, <div id="page533"></div></div><div id="chapter23_verse27"><b><sup>27 </sup></b>si Abi-ezer na Anatotita, si Mebunai na Husatita, </div><div id="chapter23_verse28"><b><sup>28 </sup></b>si Zalmon na Ahohita, si Maharai na Netopatita, </div><div id="chapter23_verse29"><b><sup>29 </sup></b>si Heleb na anak ni Baanah na Netopatita, si Ittai na anak ni Ribai ng Gibeah mula sa mga anak ni Benjamin, </div><div id="chapter23_verse30"><b><sup>30 </sup></b>si Benaias na isang Piratonita, si Hidai na mula sa mga agusang libis ng Gaas, </div><div id="chapter23_verse31"><b><sup>31 </sup></b>si Abi-albon na Arbatita, si Azmavet na Bar-humita, </div><div id="chapter23_verse32"><b><sup>32 </sup></b>si Eliaba na Saalbonita, na mga anak ni Jasen, si Jonatan, </div><div id="chapter23_verse33"><b><sup>33 </sup></b>si Shamah na Hararita, si Ahiam na anak ni Sarar na Hararita, </div><div id="chapter23_verse34"><b><sup>34 </sup></b>si Elipelet na anak ni Ahasbai na anak ng Maacateo, si Eliam na anak ni Ahitopel na Gilonita, </div><div id="chapter23_verse35"><b><sup>35 </sup></b>si Hezro na Carmelita, si Paarai na Arbita, </div><div id="chapter23_verse36"><b><sup>36 </sup></b>si Igal na anak ni Natan ng Zoba, si Bani na Gadita, </div><div id="chapter23_verse37"><b><sup>37 </sup></b>si Zelek na Ammonita, si Naharai na Beerotita, na mga tagapagdala ng baluti ni Joab na anak ni Zeruias, </div><div id="chapter23_verse38"><b><sup>38 </sup></b>si Ira na Itrita, si Gareb na Itrita, </div><div id="chapter23_verse39"><b><sup>39 </sup></b>si Uria na Hiteo—tatlumpu’t pitong lahat.</div></div>