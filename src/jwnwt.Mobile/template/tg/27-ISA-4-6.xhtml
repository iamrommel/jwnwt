<div><div id="chapter4_verse1"><span class="w_ch"><b>4 </b></span>At pitong babae ang susunggab nga sa isang lalaki sa araw na iyon, na sinasabi: “Kami ay kakain ng aming sariling tinapay at magbibihis ng aming sariling mga balabal; tawagin lamang sana kami sa iyong pangalan upang maalis ang aming kadustaan.”</div><div id="chapter4_verse2"><b><sup>2 </sup></b>Sa araw na iyon ang pasisibulin ni Jehova ay magiging kagayakan at kaluwalhatian, at ang bunga ng lupain ay magiging isang bagay na maipagmamalaki at isang bagay na maganda para roon sa mga nagmula sa Israel na nakatakas. </div><div id="chapter4_verse3"><b><sup>3 </sup></b>At mangyayari nga na yaong mga nalalabi sa Sion at yaong mga natitira sa Jerusalem ay sasabihing banal sa kaniya, ang lahat ng nakasulat ukol sa buhay sa Jerusalem.</div><div id="chapter4_verse4"><b><sup>4 </sup></b>Kapag nahugasan na ni Jehova ang dumi ng mga anak na babae ng Sion at papalisin niya ang pagbububo ng dugo ng Jerusalem mula sa loob nito sa pamamagitan ng espiritu ng paghatol at sa pamamagitan ng espiritu ng pagsunog, </div><div id="chapter4_verse5"><b><sup>5 </sup></b>tiyak na lalalangin din ni Jehova sa ibabaw ng bawat tatag na dako ng <div id="page1073"></div>Bundok Sion at sa ibabaw ng kaniyang dako ng pagtitipon ang isang ulap kapag araw at ang isang usok, at ang liwanag ng nagliliyab na apoy kapag gabi; sapagkat sa ibabaw ng lahat ng kaluwalhatian ay magkakaroon ng isang silungan. </div><div id="chapter4_verse6"><b><sup>6 </sup></b>At magkakaroon ng isang kubol na siyang lilim kapag araw laban sa tuyong init, at kanlungan at taguang dako sa bagyong maulan at sa pagpatak ng ulan.</div></div>