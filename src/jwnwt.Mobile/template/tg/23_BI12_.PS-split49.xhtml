<div>
  <p class="w_biblebookname">Awit</p>
  <p class="sw">Sa tagapangasiwa. Ng mga anak ni Kora. Isang awitin.</p>
  <p class="sl">
    <a id="chapter49"></a>
    <a id="chapter49_verse1"></a>
    <span class="w_ch">
      <b>49 </b>
    </span>Dinggin ninyo ito, ninyong lahat na mga bayan.</p>
  <p class="sz">Makinig kayo, kayong lahat na tumatahan sa sistema ng mga bagay,</p>
  <p class="sl">
    <a id="chapter49_verse2"></a>
    <b>
      <sup>2 </sup>
    </b>Kayong mga anak ng sangkatauhan at gayundin kayong mga anak ng tao,</p>
  <p class="sz">Kapuwa ikaw na mayaman at ikaw na dukha.</p>
  <p class="sl">
    <a id="chapter49_verse3"></a>
    <b>
      <sup>3 </sup>
    </b>Ang aking bibig ay magsasalita ng mga bagay tungkol sa karunungan,</p>
  <p class="sz">At ang pagbubulay-bulay ng aking puso ay sa mga bagay tungkol sa unawa.</p>
  <p class="sl">
    <a id="chapter49_verse4"></a>
    <b>
      <sup>4 </sup>
    </b>Ikikiling ko ang aking tainga sa isang kasabihan;</p>
  <p class="sz">Isisiwalat ko ang aking bugtong sa pamamagitan ng alpa.</p>
  <p class="sl">
    <a id="chapter49_verse5"></a>
    <b>
      <sup>5 </sup>
    </b>Bakit ako matatakot sa mga araw ng kasamaan,</p>
  <p class="sz">Kapag ang kamalian ng mga kaagaw ko ay nakapalibot sa akin?</p>
  <p class="sl">
    <a id="chapter49_verse6"></a>
    <b>
      <sup>6 </sup>
    </b>Yaong mga nagtitiwala sa kanilang kabuhayan,</p>
  <p class="sz">At laging naghahambog tungkol sa kasaganaan ng kanilang kayamanan,</p>
  <p class="sl">
    <a id="chapter49_verse7"></a>
    <b>
      <sup>7 </sup>
    </b>Walang isa man sa kanila ang sa paanuman ay makatutubos sa kaniyang kapatid,</p>
  <p class="sz">Ni makapagbibigay man sa Diyos ng pantubos para sa kaniya;</p>
  <p class="sl">
    <a id="chapter49_verse8"></a>
    <b>
      <sup>8 </sup>
    </b>(At ang halagang pantubos sa kanilang kaluluwa ay napakamahal</p>
  <p class="sz">Anupat ito ay naglikat hanggang sa panahong walang takda)</p>
  <p class="sl">
    <a id="chapter49_verse9"></a>
    <b>
      <sup>9 </sup>
    </b>Upang mabuhay pa siya magpakailanman at hindi niya makita ang hukay.</p>
  <p class="sl">
    <a id="chapter49_verse10"></a>
    <b>
      <sup>10 </sup>
    </b>Sapagkat nakikita niya na maging ang marurunong ay namamatay,</p>
  <p class="sz">Magkasamang pumapanaw ang hangal at ang walang-katuwiran,</p>
  <p class="sz">At iiwan nila sa iba ang kanilang kabuhayan.</p>
  <p class="sl">
    <a id="chapter49_verse11"></a>
    <b>
      <sup>11 </sup>
    </b>Ang kanilang panloob na pagnanais ay na manatili ang kanilang mga bahay hanggang sa panahong walang takda,</p>
  <p class="sz">Ang kanilang mga tabernakulo sa saliâ€™t salinlahi.</p>
  <p class="sz">Tinatawag nila ang kanilang mga lupaing ari-arian ayon sa kanilang mga pangalan.</p>
  <p class="sl">
    <a id="chapter49_verse12"></a>
    <b>
      <sup>12 </sup>
    </b>Magkagayunman ang makalupang tao, bagaman may karangalan, ay hindi namamalagi;</p>
  <p class="sz">Siya ay maihahambing nga sa mga hayop na pumanaw.</p>
  <p class="sl">
    <a id="page902"></a>
    <a id="chapter49_verse13"></a>
    <b>
      <sup>13 </sup>
    </b>Ito ang lakad ng mga may kahangalan,</p>
  <p class="sz">At ng mga sumusunod sa kanila na nalulugod sa kanilang mga pananalita. <i>Selah.</i></p>
  <p class="sl">
    <a id="chapter49_verse14"></a>
    <b>
      <sup>14 </sup>
    </b>Sila ay nakatalaga sa Sheol na gaya ng mga tupa;</p>
  <p class="sz">Kamatayan ang magpapastol sa kanila;</p>
  <p class="sz">At ang mga matuwid ay magpupuno sa kanila sa kinaumagahan,</p>
  <p class="sp">At ang kanilang mga anyo ay maaagnas;</p>
  <p class="sz">Ang Sheol sa halip na isang marangal na tahanan ang ukol sa bawat isa.</p>
  <p class="sl">
    <a id="chapter49_verse15"></a>
    <b>
      <sup>15 </sup>
    </b>Gayunman, tutubusin ng Diyos ang aking kaluluwa mula sa kamay ng Sheol,</p>
  <p class="sz">Sapagkat tatanggapin niya ako. <i>Selah.</i></p>
  <p class="sl">
    <a id="chapter49_verse16"></a>
    <b>
      <sup>16 </sup>
    </b>Huwag kang matakot kapag may taong nagtatamo ng kayamanan,</p>
  <p class="sz">Kapag ang kaluwalhatian ng kaniyang bahay ay lumalago,</p>
  <p class="sl">
    <a id="chapter49_verse17"></a>
    <b>
      <sup>17 </sup>
    </b>Sapagkat sa kaniyang kamatayan ay wala siyang madadalang anuman;</p>
  <p class="sz">Ang kaniyang kaluwalhatian ay hindi bababang kasama niya.</p>
  <p class="sl">
    <a id="chapter49_verse18"></a>
    <b>
      <sup>18 </sup>
    </b>Sapagkat sa buong buhay niya ay pinagpapala niya ang kaniyang sariling kaluluwa;</p>
  <p class="sz">(At pupurihin ka ng mga tao sapagkat gumagawa ka ng mabuti sa iyong sarili)</p>
  <p class="sl">
    <a id="chapter49_verse19"></a>
    <b>
      <sup>19 </sup>
    </b>Ang kaniyang kaluluwa sa wakas ay nakararating lamang hanggang sa salinlahi ng kaniyang mga ninuno.</p>
  <p class="sz">Kailanman ay hindi na nila makikita ang liwanag.</p>
  <p class="sl">
    <a id="chapter49_verse20"></a>
    <b>
      <sup>20 </sup>
    </b>Ang makalupang tao, na bagaman may karangalan ay hindi nakauunawa,</p>
  <p class="sz">Ay maihahambing nga sa mga hayop na pumanaw.</p>
</div>