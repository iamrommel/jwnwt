<div>
  <p class="w_biblebookname">Roma</p>
  <p class="sb">
    <a id="chapter16"></a>
    <a id="chapter16_verse1"></a>
    <span class="w_ch">
      <b>16 </b>
    </span>Inirerekomenda ko sa inyo si Febe na ating kapatid na babae, na isang ministro ng kongregasyon na nasa Cencrea, <a id="chapter16_verse2"></a><b><sup>2 </sup></b>upang tanggapin ninyo siya sa Panginoon sa paraang karapat-dapat sa mga banal, at upang tulungan ninyo siya sa anumang bagay na kakailanganin niya kayo, sapagkat siya rin mismo ay naging tagapagtanggol ng marami, oo, sa akin mismo.</p>
  <p class="sb">
    <a id="chapter16_verse3"></a>
    <b>
      <sup>3 </sup>
    </b>Ipaabot ninyo ang aking mga pagbati kina Prisca at Aquila na aking mga kamanggagawa kay Kristo Jesus, <a id="chapter16_verse4"></a><b><sup>4 </sup></b>na nagsapanganib ng kanilang sariling mga leeg para sa aking kaluluwa, na sa kanila ay hindi lamang ako ang nagpapasalamat kundi gayundin ang lahat ng kongregasyon ng mga bansa; <a id="chapter16_verse5"></a><b><sup>5 </sup></b>at batiin ninyo ang kongregasyon na nasa kanilang bahay. Batiin ninyo ang minamahal kong si Epeneto, na isang unang bunga ng Asia para kay Kristo. <a id="chapter16_verse6"></a><b><sup>6 </sup></b>Batiin ninyo si Maria, na gumawa ng maraming pagpapagal para sa inyo. <a id="chapter16_verse7"></a><b><sup>7 </sup></b>Batiin ninyo sina Andronico at Junias na mga kamag-anak ko at mga <a id="page1716"></a>kapuwa ko bihag, na mga lalaking kinikilala sa gitna ng mga apostol at mas matatagal nang kaisa ni Kristo kaysa sa akin.</p>
  <p class="sb">
    <a id="chapter16_verse8"></a>
    <b>
      <sup>8 </sup>
    </b>Ipaabot ninyo ang aking mga pagbati kay Ampliato na minamahal ko sa Panginoon. <a id="chapter16_verse9"></a><b><sup>9 </sup></b>Batiin ninyo si Urbano na kamanggagawa natin kay Kristo, at ang minamahal kong si Estaquis. <a id="chapter16_verse10"></a><b><sup>10 </sup></b>Batiin ninyo si Apeles, ang sinang-ayunan kay Kristo. Batiin ninyo yaong mga mula sa sambahayan ni Aristobulo. <a id="chapter16_verse11"></a><b><sup>11 </sup></b>Batiin ninyo si Herodion na kamag-anak ko. Batiin ninyo yaong mga mula sa sambahayan ni Narciso na mga nasa Panginoon. <a id="chapter16_verse12"></a><b><sup>12 </sup></b>Batiin ninyo sina Trifena at Trifosa, mga babaing nagpapagal sa Panginoon. Batiin ninyo si Persis na ating minamahal, sapagkat gumawa siya ng maraming pagpapagal sa Panginoon. <a id="chapter16_verse13"></a><b><sup>13 </sup></b>Batiin ninyo si Rufo na pinili sa Panginoon, at ang kaniyang ina at akin. <a id="chapter16_verse14"></a><b><sup>14 </sup></b>Batiin ninyo sina Asincrito, Flegonte, Hermes, Patrobas, Hermas, at ang mga kapatid na kasama nila. <a id="chapter16_verse15"></a><b><sup>15 </sup></b>Batiin ninyo si Filologo at si Julia, si Nereo at ang kaniyang kapatid na babae, at si Olimpas, at ang lahat ng mga banal na kasama nila. <a id="chapter16_verse16"></a><b><sup>16 </sup></b>Batiin ninyo ang isa’t isa ng banal na halik. Binabati kayo ng lahat ng mga kongregasyon ng Kristo.</p>
  <p class="sb">
    <a id="chapter16_verse17"></a>
    <b>
      <sup>17 </sup>
    </b>Ngayon ay pinapayuhan ko kayo, mga kapatid, na mataan ninyo yaong mga lumilikha ng mga pagkakabaha-bahagi at mga dahilang ikatitisod na salungat sa turo na inyong natutuhan, at iwasan ninyo sila. <a id="chapter16_verse18"></a><b><sup>18 </sup></b>Sapagkat ang gayong uri ng mga tao ay mga alipin, hindi ng ating Panginoong Kristo, kundi ng sarili nilang mga tiyan; at sa pamamagitan ng madulas na pangungusap at mapamuring pananalita ay dinadaya nila ang mga puso ng mga walang katusuhan. <a id="chapter16_verse19"></a><b><sup>19 </sup></b>Sapagkat ang inyong pagkamasunurin ay napapansin ng lahat. Kaya nagsasaya ako tungkol sa inyo. Ngunit nais kong maging marunong kayo sa mabuti, ngunit walang muwang sa masama. <a id="chapter16_verse20"></a><b><sup>20 </sup></b>Sa ganang kaniya, ang Diyos na nagbibigay ng kapayapaan ang dudurog kay Satanas sa ilalim ng inyong mga paa sa di-kalaunan. Sumainyo nawa ang di-sana-nararapat na kabaitan ng ating Panginoong Jesus.</p>
  <p class="sb">
    <a id="chapter16_verse21"></a>
    <b>
      <sup>21 </sup>
    </b>Binabati kayo ni Timoteo na aking kamanggagawa, at gayundin nina Lucio at Jason at Sosipatro na aking mga kamag-anak.</p>
  <p class="sb">
    <a id="chapter16_verse22"></a>
    <b>
      <sup>22 </sup>
    </b>Ako, si Tercio, na siyang gumawa ng pagsulat ng liham na ito, ay bumabati sa inyo sa Panginoon.</p>
  <p class="sb">
    <a id="chapter16_verse23"></a>
    <b>
      <sup>23 </sup>
    </b>Si Gayo, na aking punong-abala at ng buong kongregasyon, ay bumabati sa inyo. Si Erasto na katiwala ng lunsod ay bumabati sa inyo, at gayundin si Cuarto na kaniyang kapatid. <a id="chapter16_verse24"></a><b><sup>24 </sup></b>——</p>
  <p class="sb">
    <a id="chapter16_verse25"></a>
    <b>
      <sup>25 </sup>
    </b>Ngayon sa kaniya na makapagpapatatag sa inyo ayon sa mabuting balita na ipinahahayag ko at sa pangangaral tungkol kay Jesu-Kristo, ayon sa pagsisiwalat ng sagradong lihim na pinanatiling tahimik sa loob ng lubhang mahabang panahon <a id="chapter16_verse26"></a><b><sup>26 </sup></b>ngunit ngayon ay inihayag na at ipinaalam na sa pamamagitan ng makahulang mga kasulatan sa lahat ng mga bansa ayon sa utos ng walang-hanggang Diyos upang itaguyod ang pagkamasunurin sa pamamagitan ng pananampalataya; <a id="chapter16_verse27"></a><b><sup>27 </sup></b>mapasa-Diyos nawa, na tanging marunong, ang kaluwalhatian sa pamamagitan ni Jesu-Kristo magpakailanman. Amen.</p>
</div>