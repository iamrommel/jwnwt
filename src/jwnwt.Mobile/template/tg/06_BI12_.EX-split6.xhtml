<div>
  <div id="chapter6_verse1">
    <span class="w_ch">
      <b>6 </b>
    </span>Kaya sinabi ni Jehova kay Moises: “Ngayon ay makikita mo kung ano ang gagawin ko kay Paraon, sapagkat sa pamamagitan ng isang malakas na kamay ay payayaunin niya sila at sa pamamagitan ng isang malakas na kamay ay itataboy niya sila mula sa kaniyang lupain.”</div>
  <div id="chapter6_verse2">
    <b>
      <sup>2 </sup>
    </b>At ang Diyos ay nagsalita kay Moises at nagsabi sa kaniya: “Ako ay si Jehova. </div>
  <div id="chapter6_verse3">
    <b>
      <sup>3 </sup>
    </b>At nagpakita ako noon kay Abraham, kay Isaac at kay Jacob bilang Diyos na Makapangyarihan-sa-lahat, ngunit may kinalaman sa aking pangalang Jehova ay hindi ako nagpakilala sa kanila. </div>
  <div id="chapter6_verse4">
    <b>
      <sup>4 </sup>
    </b>At itinatag ko rin ang aking tipan sa kanila na ibigay sa kanila ang lupain ng Canaan, ang lupain na kanilang pinanirahan bilang dayuhan na doon ay nanirahan sila bilang mga dayuhan. </div>
  <div id="chapter6_verse5">
    <b>
      <sup>5 </sup>
    </b>At narinig ko nga ang pagdaing ng mga anak ni Israel, na inaalipin ng mga Ehipsiyo, at naalaala ko ang aking tipan.</div>
  <div id="chapter6_verse6">
    <b>
      <sup>6 </sup>
    </b>“Kaya sabihin mo sa mga anak ni Israel, ‘Ako ay si Jehova, at talagang ilalabas ko kayo mula sa ilalim ng mga pabigat ng mga Ehipsiyo at ililigtas ko kayo mula sa pagkaalipin sa kanila, at babawiin ko nga kayo na may unat na bisig at may mga dakilang kahatulan. </div>
  <div id="chapter6_verse7">
    <b>
      <sup>7 </sup>
    </b>At talagang kukunin ko kayo para sa akin bilang isang bayan, at ako nga ay magiging Diyos sa inyo; at tiyak na makikilala ninyo na ako ay si Jehova na inyong Diyos na naglalabas sa inyo mula sa ilalim ng mga pabigat ng Ehipto. </div>
  <div id="chapter6_verse8">
    <b>
      <sup>8 </sup>
    </b>At talagang dadalhin ko kayo sa lupain na ipinagtaas ko ng aking kamay sa panunumpa na ibibigay kay Abraham, kay Isaac at kay Jacob; at ibibigay ko nga iyon sa inyo bilang pag-aari. Ako ay si Jehova.’”</div>
  <div id="chapter6_verse9">
    <b>
      <sup>9 </sup>
    </b>Pagkatapos ay nagsalita si Moises nang ganito sa mga anak ni Israel, ngunit hindi sila nakinig kay Moises dahil sa panghihina ng loob at dahil sa mabigat na pagkaalipin.</div>
  <div id="chapter6_verse10">
    <b>
      <sup>10 </sup>
    </b>Sa gayon ay nagsalita si Jehova kay Moises, na sinasabi: </div>
  <div id="chapter6_verse11">
    <b>
      <sup>11 </sup>
    </b>“Pumasok ka, magsalita ka <div id="page101"></div>kay Paraon, na hari ng Ehipto, na payaunin niya ang mga anak ni Israel mula sa kaniyang lupain.” </div>
  <div id="chapter6_verse12">
    <b>
      <sup>12 </sup>
    </b>Gayunman, nagsalita si Moises sa harap ni Jehova, na sinasabi: “Narito! Ang mga anak ni Israel ay hindi nakinig sa akin; at paano ngang makikinig sa akin si Paraon, gayong ako ay may mga labing di-tuli?” </div>
  <div id="chapter6_verse13">
    <b>
      <sup>13 </sup>
    </b>Ngunit si Jehova ay patuloy na nagsalita kay Moises at kay Aaron at nag-utos sa pamamagitan nila sa mga anak ni Israel at kay Paraon, na hari ng Ehipto, upang ilabas ang mga anak ni Israel mula sa lupain ng Ehipto.</div>
  <div id="chapter6_verse14">
    <b>
      <sup>14 </sup>
    </b>Ito ang mga ulo ng sambahayan ng kanilang mga ama: Ang mga anak ni Ruben, na panganay ni Israel, ay sina Hanok at Palu, Hezron at Carmi. Ito ang mga pamilya ni Ruben.</div>
  <div id="chapter6_verse15">
    <b>
      <sup>15 </sup>
    </b>At ang mga anak ni Simeon ay sina Jemuel at Jamin at Ohad at Jakin at Zohar at Shaul na anak ng isang babaing Canaanita. Ito ang mga pamilya ni Simeon.</div>
  <div id="chapter6_verse16">
    <b>
      <sup>16 </sup>
    </b>At ito ang mga pangalan ng mga anak ni Levi, ayon sa kanilang mga angkan: si Gerson at si Kohat at si Merari. At ang mga taon ng buhay ni Levi ay isang daan at tatlumpu’t pitong taon.</div>
  <div id="chapter6_verse17">
    <b>
      <sup>17 </sup>
    </b>Ang mga anak ni Gerson ay sina Libni at Simei, ayon sa kanilang mga pamilya.</div>
  <div id="chapter6_verse18">
    <b>
      <sup>18 </sup>
    </b>At ang mga anak ni Kohat ay sina Amram at Izhar at Hebron at Uziel. At ang mga taon ng buhay ni Kohat ay isang daan at tatlumpu’t tatlong taon.</div>
  <div id="chapter6_verse19">
    <b>
      <sup>19 </sup>
    </b>At ang mga anak ni Merari ay sina Mahali at Musi.</div>
  <div id="chapter6_verse20">
    <b>
      <sup>20 </sup>
    </b>At kinuha ni Amram si Jokebed na kapatid na babae ng kaniyang ama bilang asawa. Nang maglaon ay ipinanganak nito sa kaniya si Aaron at si Moises. At ang mga taon ng buhay ni Amram ay isang daan at tatlumpu’t pitong taon.</div>
  <div id="chapter6_verse21">
    <b>
      <sup>21 </sup>
    </b>At ang mga anak ni Izhar ay sina Kora at Nepeg at Zicri.</div>
  <div id="chapter6_verse22">
    <b>
      <sup>22 </sup>
    </b>At ang mga anak ni Uziel ay sina Misael at Elsapan at Sitri.</div>
  <div id="chapter6_verse23">
    <b>
      <sup>23 </sup>
    </b>At kinuha ni Aaron si Elisheba, na anak na babae ni Aminadab, na kapatid na babae ni Nason, bilang kaniyang asawa. Nang maglaon ay ipinanganak nito sa kaniya si Nadab at si Abihu, si Eleazar at si Itamar.</div>
  <div id="chapter6_verse24">
    <b>
      <sup>24 </sup>
    </b>At ang mga anak ni Kora ay sina Asir at Elkana at Abiasap. to ang mga pamilya ng mga Korahita.</div>
  <div id="chapter6_verse25">
    <b>
      <sup>25 </sup>
    </b>At kinuha ni Eleazar, na anak ni Aaron, para sa kaniyang sarili ang isa sa mga anak na babae ni Putiel bilang kaniyang asawa. Nang maglaon ay ipinanganak nito sa kaniya si Pinehas.</div>
  <div id="chapter6_verse26">
    <b>
      <sup>26 </sup>
    </b>Ito ang Aaron at Moises na sinabihan ni Jehova: “Ilabas ninyo ang mga anak ni Israel mula sa lupain ng Ehipto ayon sa kanilang mga hukbo.” </div>
  <div id="chapter6_verse27">
    <b>
      <sup>27 </sup>
    </b>Sila ang mga nagsalita kay Paraon, na hari ng Ehipto, upang ilabas ang mga anak ni Israel mula sa Ehipto. Ito sina Moises at Aaron.</div>
  <div id="chapter6_verse28">
    <b>
      <sup>28 </sup>
    </b>At nangyari nang araw na magsalita si Jehova kay Moises sa lupain ng Ehipto, </div>
  <div id="chapter6_verse29">
    <b>
      <sup>29 </sup>
    </b>na nagsalita pa si Jehova kay Moises, na sinasabi: “Ako ay si Jehova. Salitain mo kay Paraon na hari ng Ehipto ang lahat ng sinasalita ko sa iyo.” </div>
  <div id="chapter6_verse30">
    <b>
      <sup>30 </sup>
    </b>At sinabi ni Moises sa harap ni Jehova: “Narito! Ako ay may mga labing di-tuli, kaya paano ngang makikinig sa akin si Paraon?”</div>
</div>