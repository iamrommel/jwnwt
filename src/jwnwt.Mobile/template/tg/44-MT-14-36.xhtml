<div><div id="chapter14_verse1"><span class="w_ch"><b>14 </b></span>Nang mismong panahong iyon ay narinig ni Herodes, na tagapamahala ng distrito, ang ulat tungkol kay Jesus </div><div id="chapter14_verse2"><b><sup>2 </sup></b>at nagsabi sa kaniyang mga lingkod: “Ito ay si Juan Bautista. Ibinangon siya mula sa mga patay, at ito ang dahilan kung bakit kumikilos sa kaniya ang makapangyarihang mga gawa.” </div><div id="chapter14_verse3"><b><sup>3 </sup></b>Sapagkat si Herodes ang umaresto kay Juan at naggapos sa kaniya at naglagay sa kaniya sa bilangguan dahil kay Herodias na asawa ni Felipe na kaniyang kapatid. </div><div id="chapter14_verse4"><b><sup>4 </sup></b>Sapagkat sinasabi ni Juan sa kaniya: “Hindi kaayon ng kautusan na mapasaiyo siya.” </div><div id="chapter14_verse5"><b><sup>5 </sup></b>Gayunman, bagaman ibig niya siyang patayin, kinatatakutan niya ang pulutong, sapagkat itinuturing nila siya bilang isang propeta. </div><div id="chapter14_verse6"><b><sup>6 </sup></b>Ngunit nang ipagdiwang ang kaarawan ni Herodes ay sumayaw roon ang anak na babae ni Herodias at labis na napalugdan si Herodes </div><div id="chapter14_verse7"><b><sup>7 </sup></b>kung kaya nangako siya nang may sumpa na ibibigay sa kaniya ang anumang hingin niya. </div><div id="chapter14_verse8"><b><sup>8 </sup></b>Sa gayon, sa turo ng kaniyang ina ay sinabi niya: “Ibigay mo sa akin dito sa isang bandehado ang ulo ni Juan Bautista.” </div><div id="chapter14_verse9"><b><sup>9 </sup></b>Bagaman napighati siya, ang hari ay nag-utos na ibigay iyon dahil sa kaniyang mga sumpa at dahil doon sa mga nakahilig na kasama niya; </div><div id="chapter14_verse10"><b><sup>10 </sup></b>at nagsugo siya at pinapugutan ng ulo si Juan sa bilangguan. </div><div id="chapter14_verse11"><b><sup>11 </sup></b>At ang kaniyang ulo ay dinala na nasa isang bandehado at ibinigay sa dalaga, at dinala niya ito sa kaniyang ina. </div><div id="chapter14_verse12"><b><sup>12 </sup></b>Sa wakas ay dumating ang kaniyang mga alagad at inalis ang bangkay at inilibing siya at pumaroon at nag-ulat kay Jesus. </div><div id="chapter14_verse13"><b><sup>13 </sup></b>Sa pagkarinig nito ay umalis si Jesus mula roon sakay ng bangka patungo sa isang liblib na dako upang mapabukod; ngunit ang mga pulutong, nang marinig iyon, ay sumunod sa kaniya na naglalakad mula sa mga lunsod.</div><div id="chapter14_verse14"><b><sup>14 </sup></b>Ngayon nang lumabas siya ay nakita niya ang isang malaking pulutong; at nahabag siya sa kanila, at pinagaling niya ang kanilang mga maysakit. </div><div id="chapter14_verse15"><b><sup>15 </sup></b>Ngunit nang sumapit ang gabi ang kaniyang mga alagad ay lumapit sa kaniya at nagsabi: “Ang dako ay liblib at ang oras ay napakalalim na; payaunin mo ang mga pulutong, upang sila ay makaparoon sa mga nayon at makabili ng mga bagay na makakain para sa kanilang sarili.” </div><div id="chapter14_verse16"><b><sup>16 </sup></b>Gayunman, sinabi ni Jesus sa kanila: “Hindi sila kailangang umalis: bigyan ninyo sila ng makakain.” </div><div id="chapter14_verse17"><b><sup>17 </sup></b>Sinabi nila sa kaniya: “Wala tayo rito kundi limang tinapay at dalawang isda.” </div><div id="chapter14_verse18"><b><sup>18 </sup></b>Sinabi niya: “Dalhin ninyo rito sa akin ang mga iyon.” </div><div id="chapter14_verse19"><b><sup>19 </sup></b>Kasunod nito ay inutusan niya ang mga pulutong na humilig sa damuhan at kinuha <div id="page1473"></div>ang limang tinapay at dalawang isda, at, pagtingala sa langit, bumigkas siya ng pagpapala at, pagkatapos na pagputul-putulin ang mga tinapay, ipinamahagi niya ang mga iyon sa mga alagad, ang mga alagad naman sa mga pulutong. </div><div id="chapter14_verse20"><b><sup>20 </sup></b>Kaya ang lahat ay kumain at nabusog, at tinipon nila ang labis na mga pira-piraso, labindalawang basket na punô. </div><div id="chapter14_verse21"><b><sup>21 </sup></b>Ngunit yaong mga kumain ay mga limang libong lalaki, bukod pa sa mga babae at mga bata. </div><div id="chapter14_verse22"><b><sup>22 </sup></b>Pagkatapos, walang pagpapaliban, pinilit niya ang kaniyang mga alagad na lumulan sa bangka at mauna sa kaniya sa kabilang ibayo, habang pinayayaon niya ang mga pulutong.</div><div id="chapter14_verse23"><b><sup>23 </sup></b>Nang bandang huli, nang mapayaon ang mga pulutong, umahon siya sa bundok nang bukod upang manalangin. Bagaman gabi na, naroon siyang mag-isa. </div><div id="chapter14_verse24"><b><sup>24 </sup></b>Sa ngayon ang bangka ay maraming daang metro na ang layo mula sa lupa, na napahihirapan ng mga alon, sapagkat ang hangin ay pasalungat sa kanila. </div><div id="chapter14_verse25"><b><sup>25 </sup></b>Ngunit nang ikaapat na yugto ng pagbabantay sa gabi ay pumaroon siya sa kanila, na naglalakad sa ibabaw ng dagat. </div><div id="chapter14_verse26"><b><sup>26 </sup></b>Nang makita nila siya na naglalakad sa ibabaw ng dagat, nabagabag ang mga alagad, na sinasabi: “Ito ay isang malikmata!” At sumigaw sila dahil sa kanilang takot. </div><div id="chapter14_verse27"><b><sup>27 </sup></b>Ngunit karaka-rakang sinabi ni Jesus sa kanila ang mga salitang: “Lakasan ninyo ang inyong loob, ako ito; huwag kayong matakot.” </div><div id="chapter14_verse28"><b><sup>28 </sup></b>Bilang tugon ay sinabi ni Pedro sa kaniya: “Panginoon, kung ikaw iyan, utusan mo ako na pumunta sa iyo sa ibabaw ng tubig.” </div><div id="chapter14_verse29"><b><sup>29 </sup></b>Sinabi niya: “Halika!” Sa gayon si Pedro, pagbaba mula sa bangka, ay lumakad sa ibabaw ng tubig at pumaroon patungo kay Jesus. </div><div id="chapter14_verse30"><b><sup>30 </sup></b>Ngunit nang makita ang buhawi, natakot siya at, nang magsimulang lumubog, sumigaw siya: “Panginoon, iligtas mo ako!” </div><div id="chapter14_verse31"><b><sup>31 </sup></b>Pagkaunat kaagad ng kaniyang kamay ay sinunggaban siya ni Jesus at sinabi sa kaniya: “Ikaw na may kakaunting pananampalataya, bakit ka nagbigay-daan sa pag-aalinlangan?” </div><div id="chapter14_verse32"><b><sup>32 </sup></b>At pagkasampa nila sa bangka, tumigil ang buhawi. </div><div id="chapter14_verse33"><b><sup>33 </sup></b>Nang magkagayon ay nangayupapa sa kaniya yaong mga nasa bangka, na nagsasabi: “Tunay ngang ikaw ang Anak ng Diyos.” </div><div id="chapter14_verse34"><b><sup>34 </sup></b>At sila ay nakatawid at nakarating sa lupain sa Genesaret.</div><div id="chapter14_verse35"><b><sup>35 </sup></b>Nang makilala siya ay nagsugo ang mga lalaki sa dakong iyon sa buong lupaing iyon sa paligid, at dinala sa kaniya ng mga tao ang lahat niyaong mga may karamdaman. </div><div id="chapter14_verse36"><b><sup>36 </sup></b>At namanhik sila sa kaniya na mahipo man lamang nila ang palawit ng kaniyang panlabas na kasuutan; at lahat niyaong mga humipo nito ay lubusang napagaling.</div></div>