<div>
  <div id="chapter26_verse1">
    <span class="w_ch">
      <b>26 </b>
    </span>At nangyari nga nang ikalabing-isang taon, noong unang araw ng buwan, ang salita ni Jehova ay dumating sa akin, na nagsasabi: </div>
  <div id="chapter26_verse2">
    <b>
      <sup>2 </sup>
    </b>“Anak ng tao, sa dahilang ang Tiro ay nagsabi laban sa Jerusalem, ‘Aha! Nasira na siya, ang mga pinto ng mga bayan! Ang baling ay tiyak na sa akin. Mapupuno ako—nawasak na siya,’ </div>
  <div id="chapter26_verse3">
    <b>
      <sup>3 </sup>
    </b>kaya ito ang sinabi ng Soberanong Panginoong Jehova, ‘Narito, ako ay laban sa iyo, O Tiro, at isasampa ko laban sa iyo ang maraming bansa, kung paanong pinasasampa ng dagat ang mga alon nito. </div>
  <div id="chapter26_verse4">
    <b>
      <sup>4 </sup>
    </b>At tiyak na wawasakin nila ang mga pader ng Tiro at gigibain ang kaniyang mga tore, at kakayurin ko ang kaniyang alabok mula sa kaniya at gagawin ko siyang isang makintab at hantad na ibabaw ng malaking bato. </div>
  <div id="chapter26_verse5">
    <b>
      <sup>5 </sup>
    </b>Siya ay magiging dakong patuyuan ng mga pangubkob na lambat sa gitna ng dagat.’</div>
  <div id="chapter26_verse6">
    <b>
      <sup>6 </sup>
    </b>At ang kaniyang mga sakop na bayan na nasa parang—sa pamamagitan ng tabak ay papatayin sila, at makikilala nga ng bayan na ako ay si Jehova.’</div>
  <div id="chapter26_verse7">
    <b>
      <sup>7 </sup>
    </b>“Sapagkat ito ang sinabi ng Soberanong Panginoong Jehova, ‘Narito, dadalhin ko laban sa Tiro si Nabucodorosor na hari ng Babilonya mula sa hilaga, isang hari ng mga hari, na may mga kabayo at mga karong pandigma at mga kabalyero at isang kongregasyon, isa ngang malaking bayan. </div>
  <div id="chapter26_verse8">
    <b>
      <sup>8 </sup>
    </b>Ang iyong mga sakop na bayan sa parang ay papatayin niya sa pamamagitan nga ng tabak, at siya ay gagawa laban sa iyo ng pader na pangubkob at magtitindig laban sa iyo ng muralyang pangubkob at magtataas laban sa iyo ng isang malaking kalasag; </div>
  <div id="chapter26_verse9">
    <b>
      <sup>9 </sup>
    </b>at ang tama ng kaniyang makinang pansalakay ay itutuon niya laban sa iyong mga pader, at ang iyong mga tore ay ibabagsak niya, sa pamamagitan ng kaniyang mga tabak. </div>
  <div id="chapter26_verse10">
    <b>
      <sup>10 </sup>
    </b>Dahil sa dumadaluyong na karamihan ng kaniyang mga kabayo ay matatakpan ka ng kanilang alabok. Dahil sa ingay ng kabalyero at ng gulong at ng karong pandigma ay uuga ang iyong mga pader, kapag pumasok siya sa iyong mga pintuang-daan, gaya ng pagpasok sa isang lunsod na binutasan. </div>
  <div id="chapter26_verse11">
    <b>
      <sup>11 </sup>
    </b>Sa pamamagitan ng mga paa ng kaniyang mga kabayo ay yuyurakan niya ang lahat ng iyong mga lansangan. Ang iyong bayan ay papatayin niya sa pamamagitan nga ng tabak, at mabubuwal sa lupa ang iyong mga haligi ng lakas. </div>
  <div id="chapter26_verse12">
    <b>
      <sup>12 </sup>
    </b>At tiyak na sasamsamin nila ang iyong yaman at darambungin ang iyong mga paninda, at gigibain ang iyong mga pader, at ang iyong mga kanais-nais na bahay ay ibabagsak nila. At ang iyong mga bato at ang iyong kayariang kahoy at ang iyong alabok ay ilalagay nila sa gitna mismo ng tubig.’</div>
  <div id="chapter26_verse13">
    <b>
      <sup>13 </sup>
    </b>“ ‘At patitigilin ko ang ingay ng iyong pag-awit, at ang tunog ng iyong mga alpa ay hindi na maririnig pa. </div>
  <div id="chapter26_verse14">
    <b>
      <sup>14 </sup>
    </b>At gagawin kitang isang makintab at hantad na ibabaw ng malaking <div id="page1307"></div>bato. Ikaw ay magiging dakong patuyuan ng mga pangubkob na lambat. Hindi ka na itatayong muli; sapagkat ako mismong si Jehova ang nagsalita,’ ang sabi ng Soberanong Panginoong Jehova.</div>
  <div id="chapter26_verse15">
    <b>
      <sup>15 </sup>
    </b>“Ito ang sinabi sa Tiro ng Soberanong Panginoong Jehova, ‘Sa ingay ng iyong pagbagsak, kapag dumaraing ang nasugatan nang malubha, kapag may pagpatay na may pamumuksa sa gitna mo, hindi ba uuga ang mga pulo? </div>
  <div id="chapter26_verse16">
    <b>
      <sup>16 </sup>
    </b>At mula sa kanilang mga trono ay tiyak na bababa ang lahat ng mga pinuno sa dagat at aalisin ang kanilang mga damit na walang manggas, at huhubarin nila ang kanilang mga burdadong kasuutan. Magbibihis sila ng mga bugso ng panginginig. Sa lupa ay uupo sila, at sila ay tiyak na manginginig sa bawat sandali at tititig sa iyo sa pagkamangha. </div>
  <div id="chapter26_verse17">
    <b>
      <sup>17 </sup>
    </b>At sila ay hihiyaw para sa iyo ng isang panambitan at magsasabi sa iyo:</div>
  <div id="chapter26_verse18">
    <b>
      <sup>18 </sup>
    </b>Ang mga pulo nga ay manginginig sa araw ng iyong pagbagsak. At ang mga pulo na nasa dagat ay maliligalig dahil sa iyong pagyaon.” ’</div>
  <div id="chapter26_verse19">
    <b>
      <sup>19 </sup>
    </b>“Sapagkat ito ang sinabi ng Soberanong Panginoong Jehova, ‘Kapag ginawa kitang isang wasak na lunsod, tulad ng mga lunsod na talagang hindi tinatahanan, kapag itinabon ko sa iyo ang matubig na kalaliman, at ang malalawak na tubig ay tumakip na sa iyo, </div>
  <div id="chapter26_verse20">
    <b>
      <sup>20 </sup>
    </b>ilulusong din kitang kasama niyaong mga bumababa sa hukay patungo sa mga tao noong sinaunang panahon, at patatahanin kita sa pinakamababang lupain, tulad ng mga dakong wasak sa loob ng mahabang panahon, kasama niyaong mga bumababa sa hukay, upang huwag ka nang tahanan; at maglalagay ako ng kagayakan sa lupain ng mga buháy.</div>
  <div id="chapter26_verse21">
    <b>
      <sup>21 </sup>
    </b>“ ‘Gagawin kitang mga biglaang kakilabutan, at mawawala ka na; at hahanapin ka, ngunit hindi ka na masusumpungan pa hanggang sa panahong walang takda,’ ang sabi ng Soberanong Panginoong Jehova.”</div>
</div>