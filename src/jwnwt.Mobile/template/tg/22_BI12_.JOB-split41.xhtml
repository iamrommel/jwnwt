<div>
  <p class="w_biblebookname">Job</p>
  <p class="sl">
    <a id="chapter41"></a>
    <a id="chapter41_verse1"></a>
    <span class="w_ch">
      <b>41 </b>
    </span>“Mahuhuli mo ba ang Leviatan ng isang kawil,</p>
  <p class="sz">O mapipigilan mo ba ng lubid ang kaniyang dila?</p>
  <p class="sl">
    <a id="chapter41_verse2"></a>
    <b>
      <sup>2 </sup>
    </b>Makapaglalagay ka ba ng halamang hungko sa mga butas ng kaniyang ilong,</p>
  <p class="sz">O mabubutasan mo ba ng tinik ang kaniyang mga panga?</p>
  <p class="sl">
    <a id="chapter41_verse3"></a>
    <b>
      <sup>3 </sup>
    </b>Mamamanhik ba siya sa iyo nang maraming ulit,</p>
  <p class="sz">O magsasabi ba siya sa iyo ng malulumanay na salita?</p>
  <p class="sl">
    <a id="chapter41_verse4"></a>
    <b>
      <sup>4 </sup>
    </b>Makikipagtipan ba siya sa iyo,</p>
  <p class="sz">Upang makuha mo siyang alipin hanggang sa panahong walang takda?</p>
  <p class="sl">
    <a id="chapter41_verse5"></a>
    <b>
      <sup>5 </sup>
    </b>Makikipaglaro ka ba sa kaniya na gaya ng sa isang ibon,</p>
  <p class="sz">O tatalian mo ba siya para sa iyong mga batang babae?</p>
  <p class="sl">
    <a id="chapter41_verse6"></a>
    <b>
      <sup>6 </sup>
    </b>Makikipagpalitan ba ang mga magkakasamahan para sa kaniya?</p>
  <p class="sz">Siya ba ay paghahati-hatian nilang mga negosyante?</p>
  <p class="sl">
    <a id="chapter41_verse7"></a>
    <b>
      <sup>7 </sup>
    </b>Pupunuin mo ba ang balat niya ng mga salapang,</p>
  <p class="sz">O ang ulo niya ng mga sibat para sa isda?</p>
  <p class="sl">
    <a id="chapter41_verse8"></a>
    <b>
      <sup>8 </sup>
    </b>Ipatong mo sa kaniya ang iyong kamay.</p>
  <p class="sz">Alalahanin mo ang pagbabaka. Huwag mo nang gawing muli.</p>
  <p class="sl">
    <a id="chapter41_verse9"></a>
    <b>
      <sup>9 </sup>
    </b>Narito! Ang pag-asa ng isa tungkol doon ay talagang mabibigo.</p>
  <p class="sz">Ang isa ay mapababagsak din sa pagkakita lamang doon.</p>
  <p class="sl">
    <a id="chapter41_verse10"></a>
    <b>
      <sup>10 </sup>
    </b>Walang sinumang napakapangahas upang pukawin niya iyon.</p>
  <p class="sz">At sino nga ang makapaninindigan sa harap ko?</p>
  <p class="sl">
    <a id="chapter41_verse11"></a>
    <b>
      <sup>11 </sup>
    </b>Sino ang naunang nagbigay sa akin, anupat dapat ko siyang gantihan?</p>
  <p class="sz">Ang nasa silong ng buong langit ay sa akin.</p>
  <p class="sl">
    <a id="chapter41_verse12"></a>
    <b>
      <sup>12 </sup>
    </b>Hindi ako mananatiling tahimik tungkol sa mga bahagi niya</p>
  <p class="sz">Ni tungkol sa kalakasan niya at sa ganda ng kaniyang pagkakahubog.</p>
  <p class="sl">
    <a id="chapter41_verse13"></a>
    <b>
      <sup>13 </sup>
    </b>Sino ang nakapaglantad ng harapan ng kaniyang pananamit?</p>
  <p class="sz">Sa kaniyang doblihang panga ay sino ang papasok?</p>
  <p class="sl">
    <a id="chapter41_verse14"></a>
    <b>
      <sup>14 </sup>
    </b>Sino ang nakapagbukas ng mga pinto ng kaniyang mukha?</p>
  <p class="sz">Ang kaniyang mga ngipin na nakapalibot ay nakatatakot.</p>
  <p class="sl">
    <a id="chapter41_verse15"></a>
    <b>
      <sup>15 </sup>
    </b>Hanay-hanay na mga kaliskis ang kaniyang kapalaluan,</p>
  <p class="sz">Nakasarang gaya niyaong may mahigpit na tatak.</p>
  <p class="sl">
    <a id="chapter41_verse16"></a>
    <b>
      <sup>16 </sup>
    </b>Sa isa’t isa ay lapat na lapat ang mga iyon,</p>
  <p class="sz">At maging hangin ay hindi makapasok sa pagitan ng mga iyon.</p>
  <p class="sl">
    <a id="chapter41_verse17"></a>
    <b>
      <sup>17 </sup>
    </b>Ang mga iyon ay nakadikit sa isa’t isa;<a id="page852"></a></p>
  <p class="sz">Ang mga iyon ay nakasugpong sa isa’t isa at hindi mapaghihiwalay.</p>
  <p class="sl">
    <a id="chapter41_verse18"></a>
    <b>
      <sup>18 </sup>
    </b>Ang mismong mga bahin niya ay nagpapakislap ng liwanag,</p>
  <p class="sz">At ang mga mata niya ay tulad ng mga silahis ng bukang-liwayway.</p>
  <p class="sl">
    <a id="chapter41_verse19"></a>
    <b>
      <sup>19 </sup>
    </b>Mula sa kaniyang bibig ay may lumalabas na mga kislap ng kidlat,</p>
  <p class="sz">Maging ang mga siklab ng apoy ay tumatakas.</p>
  <p class="sl">
    <a id="chapter41_verse20"></a>
    <b>
      <sup>20 </sup>
    </b>Mula sa mga butas ng kaniyang ilong ay may lumalabas na usok,</p>
  <p class="sz">Tulad ng hurno na pinagniningas sa pamamagitan ng mga halamang hungko.</p>
  <p class="sl">
    <a id="chapter41_verse21"></a>
    <b>
      <sup>21 </sup>
    </b>Ang kaniyang kaluluwa ay nagpapalagablab ng mga baga,</p>
  <p class="sz">At isang liyab pa nga ang lumalabas sa kaniyang bibig.</p>
  <p class="sl">
    <a id="chapter41_verse22"></a>
    <b>
      <sup>22 </sup>
    </b>Sa kaniyang leeg ay namamalagi ang lakas,</p>
  <p class="sz">At sa harap niya ay lumulukso ang kawalang-pag-asa.</p>
  <p class="sl">
    <a id="chapter41_verse23"></a>
    <b>
      <sup>23 </sup>
    </b>Ang mga tupi ng kaniyang laman ay magkakadikit;</p>
  <p class="sz">Ang mga iyon ay gaya ng hulma sa ibabaw niya, di-makilos.</p>
  <p class="sl">
    <a id="chapter41_verse24"></a>
    <b>
      <sup>24 </sup>
    </b>Ang puso niya ay nakahulmang gaya ng bato,</p>
  <p class="sz">Oo, nakahulmang gaya ng pang-ilalim na gilingang-bato.</p>
  <p class="sl">
    <a id="chapter41_verse25"></a>
    <b>
      <sup>25 </sup>
    </b>Dahil sa pagtindig niya ay natatakot ang malakas;</p>
  <p class="sz">Dahil sa pagkagitla ay natitilihan sila.</p>
  <p class="sl">
    <a id="chapter41_verse26"></a>
    <b>
      <sup>26 </sup>
    </b>Kung patatamaan siya, hindi siya matatapatan ng tabak,</p>
  <p class="sz">Ni ng sibat, tunod o ulo man ng palaso.</p>
  <p class="sl">
    <a id="chapter41_verse27"></a>
    <b>
      <sup>27 </sup>
    </b>Itinuturing niya ang bakal na gaya lamang ng dayami,</p>
  <p class="sz">Ang tanso na gaya lamang ng bulok na kahoy.</p>
  <p class="sl">
    <a id="chapter41_verse28"></a>
    <b>
      <sup>28 </sup>
    </b>Hindi siya naitataboy ng palaso;</p>
  <p class="sz">Ang mga batong panghilagpos ay naging gaya lamang ng pinaggapasan para sa kaniya.</p>
  <p class="sl">
    <a id="chapter41_verse29"></a>
    <b>
      <sup>29 </sup>
    </b>Ang pamalo ay itinuturing niyang gaya lamang ng pinaggapasan,</p>
  <p class="sz">At pinagtatawanan niya ang pagkalampag ng diyabelin.</p>
  <p class="sl">
    <a id="chapter41_verse30"></a>
    <b>
      <sup>30 </sup>
    </b>Ang kaniyang pang-ilalim na mga bahagi ay gaya ng matutulis na bibingang luwad;</p>
  <p class="sz">Naglalatag siya ng kasangkapang panggiik sa ibabaw ng lusak.</p>
  <p class="sl">
    <a id="chapter41_verse31"></a>
    <b>
      <sup>31 </sup>
    </b>Pinakukulo niya ang kalaliman na parang isang palayok;</p>
  <p class="sz">Ang mismong dagat ay ginagawa niyang gaya ng sisidlan ng ungguento.</p>
  <p class="sl">
    <a id="chapter41_verse32"></a>
    <b>
      <sup>32 </sup>
    </b>Sa likuran niya ay pinakikislap niya ang isang landas;</p>
  <p class="sz">Mamalasin ng isa ang matubig na kalaliman na waring ulong may uban.</p>
  <p class="sl">
    <a id="chapter41_verse33"></a>
    <b>
      <sup>33 </sup>
    </b>Sa ibabaw ng alabok ay walang tulad niya,</p>
  <p class="sz">Ang isa na nilikhang walang kakilabutan.</p>
  <p class="sl">
    <a id="chapter41_verse34"></a>
    <b>
      <sup>34 </sup>
    </b>Ang lahat ng bagay na mataas ay nakikita niya.</p>
  <p class="sz">Siya ay hari sa lahat ng mariringal at maiilap na hayop.”</p>
</div>