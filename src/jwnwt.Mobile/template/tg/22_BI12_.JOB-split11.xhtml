<div>
  <p class="w_biblebookname">Job</p>
  <p class="sb">
    <a id="chapter11"></a>
    <a id="chapter11_verse1"></a>
    <span class="w_ch">
      <b>11 </b>
    </span>At si Zopar na Naamatita ay sumagot at nagsabi:</p>
  <p class="sl">
    <a id="chapter11_verse2"></a>
    <b>
      <sup>2 </sup>
    </b>“Hindi ba sasagutin ang karamihan ng mga salita,</p>
  <p class="sz">O malalagay ba sa tama ang isang hambog?</p>
  <p class="sl">
    <a id="chapter11_verse3"></a>
    <b>
      <sup>3 </sup>
    </b>Mapatatahimik ba ng iyong walang-katuturang usap ang mga tao,</p>
  <p class="sz">At patuloy ka bang mang-aalipusta nang walang sinumang sasaway sa iyo?</p>
  <p class="sl">
    <a id="chapter11_verse4"></a>
    <b>
      <sup>4 </sup>
    </b>Gayundin, sinasabi mo, ‘Ang aking turo ay dalisay,</p>
  <p class="sz">At ako ay naging totoong malinis sa iyong paningin.’</p>
  <p class="sl">
    <a id="chapter11_verse5"></a>
    <b>
      <sup>5 </sup>
    </b>Gayunma’y O kung ang Diyos lamang sana ay magsasalita<a id="page808"></a></p>
  <p class="sz">At magbubuka ng kaniyang mga labi sa iyo!</p>
  <p class="sl">
    <a id="chapter11_verse6"></a>
    <b>
      <sup>6 </sup>
    </b>Kung magkagayon ay sasabihin niya sa iyo ang mga lihim ng karunungan,</p>
  <p class="sz">Sapagkat ang mga bagay na may praktikal na karunungan ay marami.</p>
  <p class="sz">Gayundin, malalaman mo na pinahihintulutan ng Diyos na malimutan ang ilan sa iyong pagkakamali.</p>
  <p class="sl">
    <a id="chapter11_verse7"></a>
    <b>
      <sup>7 </sup>
    </b>Matutuklasan mo ba ang malalalim na bagay ng Diyos,</p>
  <p class="sz">O matutuklasan mo ba hanggang sa mismong kasukdulan ng Makapangyarihan-sa-lahat?</p>
  <p class="sl">
    <a id="chapter11_verse8"></a>
    <b>
      <sup>8 </sup>
    </b>Iyon ay mas mataas kaysa sa langit. Ano ang iyong magagawa?</p>
  <p class="sz">Iyon ay mas malalim kaysa sa Sheol. Ano ang iyong malalaman?</p>
  <p class="sl">
    <a id="chapter11_verse9"></a>
    <b>
      <sup>9 </sup>
    </b>Ang sukat niyaon ay mas mahaba kaysa sa lupa,</p>
  <p class="sz">At mas maluwang kaysa sa dagat.</p>
  <p class="sl">
    <a id="chapter11_verse10"></a>
    <b>
      <sup>10 </sup>
    </b>Kung humayo siya at ibigay niya ang sinuman</p>
  <p class="sz">At tumawag sa kahatulan, sino nga ang makapipigil sa kaniya?</p>
  <p class="sl">
    <a id="chapter11_verse11"></a>
    <b>
      <sup>11 </sup>
    </b>Sapagkat kilalang-kilala niya ang mga taong di-tapat.</p>
  <p class="sz">Kapag nakikita niya ang nakasasakit, hindi rin ba siya magbibigay-pansin?</p>
  <p class="sl">
    <a id="chapter11_verse12"></a>
    <b>
      <sup>12 </sup>
    </b>Maging ang taong hungkag ang pag-iisip ay magkakaroon ng mabuting motibo</p>
  <p class="sz">Kapag ang isang tulad-asnong sebra ay maipanganak na tao.</p>
  <p class="sl">
    <a id="chapter11_verse13"></a>
    <b>
      <sup>13 </sup>
    </b>Kung talagang ihahanda mo ang iyong puso</p>
  <p class="sz">At iuunat mo nga sa kaniya ang iyong mga palad,</p>
  <p class="sl">
    <a id="chapter11_verse14"></a>
    <b>
      <sup>14 </sup>
    </b>Kung ang nakasasakit ay nasa iyong kamay, ilayo mo iyon,</p>
  <p class="sz">At huwag tumahan ang kalikuan sa iyong mga tolda.</p>
  <p class="sl">
    <a id="chapter11_verse15"></a>
    <b>
      <sup>15 </sup>
    </b>Sapagkat kung magkagayon ay itataas mo ang iyong mukha nang walang kapintasan</p>
  <p class="sz">At ikaw ay tiyak na matatatag, at hindi ka matatakot.</p>
  <p class="sl">
    <a id="chapter11_verse16"></a>
    <b>
      <sup>16 </sup>
    </b>Sapagkat ikaw—ikaw ay makalilimot sa kabagabagan;</p>
  <p class="sz">Aalalahanin mo iyon na gaya ng tubig na dumaan.</p>
  <p class="sl">
    <a id="chapter11_verse17"></a>
    <b>
      <sup>17 </sup>
    </b>At ang lawig ng iyong buhay ay sisikat nang mas maliwanag kaysa sa katanghaliang tapat;</p>
  <p class="sz">Ang kadiliman ay magiging tulad ng umaga.</p>
  <p class="sl">
    <a id="chapter11_verse18"></a>
    <b>
      <sup>18 </sup>
    </b>At ikaw ay magtitiwala sapagkat may pag-asa;</p>
  <p class="sz">At maingat kang titingin sa paligid—hihiga ka nang tiwasay.</p>
  <p class="sl">
    <a id="chapter11_verse19"></a>
    <b>
      <sup>19 </sup>
    </b>At hihiga ka nga, na walang sinumang magpapanginig sa iyo.</p>
  <p class="sz">At tiyak na paglulubagin ng maraming tao ang iyong kalooban;</p>
  <p class="sl">
    <a id="chapter11_verse20"></a>
    <b>
      <sup>20 </sup>
    </b>At ang mismong mga mata ng balakyot ay manlalabo;</p>
  <p class="sz">At ang isang dakong matatakasan ay tiyak na maglalaho sa kanila,</p>
  <p class="sz">At ang kanilang magiging pag-asa ay ang pagpanaw ng kaluluwa.”</p>
</div>