<div><div id="chapter2_verse1"><span class="w_ch"><b>2 </b></span>Karagdagan pa, kayo [ang binuhay ng Diyos] bagaman kayo ay patay sa inyong mga pagkakamali at mga kasalanan, </div><div id="chapter2_verse2"><b><sup>2 </sup></b>na siyang nilakaran ninyo noong una ayon sa sistema ng mga <div id="page1765"></div>bagay ng sanlibutang ito, ayon sa tagapamahala ng awtoridad ng hangin, ang espiritu na kumikilos ngayon sa mga anak ng pagsuway. </div><div id="chapter2_verse3"><b><sup>3 </sup></b>Oo, sa gitna nila tayong lahat noong una ay gumawi na kasuwato ng mga pagnanasa ng ating laman, na ginagawa ang mga bagay na hinahangad ng laman at ng mga pag-iisip, at tayo ay likas na mga anak ng poot gaya nga ng iba. </div><div id="chapter2_verse4"><b><sup>4 </sup></b>Ngunit ang Diyos, na mayaman sa awa, dahil sa kaniyang dakilang pag-ibig na ipinang-ibig niya sa atin, </div><div id="chapter2_verse5"><b><sup>5 </sup></b>ay bumuhay sa atin kasama ng Kristo, maging nang tayo ay patay sa mga pagkakamali—sa pamamagitan ng di-sana-nararapat na kabaitan ay iniligtas na kayo— </div><div id="chapter2_verse6"><b><sup>6 </sup></b>at ibinangon niya tayong magkakasama at pinaupo tayong magkakasama sa makalangit na mga dako kaisa ni Kristo Jesus, </div><div id="chapter2_verse7"><b><sup>7 </sup></b>upang sa darating na mga sistema ng mga bagay ay maipakita ang nakahihigit na kayamanan ng kaniyang di-sana-nararapat na kabaitan sa kaniyang kagandahang-loob sa atin na kaisa ni Kristo Jesus.</div><div id="chapter2_verse8"><b><sup>8 </sup></b>Sa pamamagitan nga ng di-sana-nararapat na kabaitang ito ay iniligtas na kayo sa pamamagitan ng pananampalataya; at hindi ito dahil sa inyo, ito ay kaloob ng Diyos. </div><div id="chapter2_verse9"><b><sup>9 </sup></b>Hindi, hindi ito dahil sa mga gawa, upang walang taong magkaroon ng saligan sa paghahambog. </div><div id="chapter2_verse10"><b><sup>10 </sup></b>Sapagkat tayo ay bunga ng kaniyang gawa at nilalang na kaisa ni Kristo Jesus ukol sa mabubuting gawa, na inihanda ng Diyos nang patiuna upang makalakad tayo sa mga ito.</div><div id="chapter2_verse11"><b><sup>11 </sup></b>Kaya nga lagi ninyong isaisip na kayo noong una ay mga tao ng mga bansa kung tungkol sa laman; tinawag kayong “di-pagtutuli” niyaong tinatawag na “pagtutuli” na ginawa sa laman ng mga kamay— </div><div id="chapter2_verse12"><b><sup>12 </sup></b>na kayo nang mismong panahong iyon ay walang Kristo, hiwalay sa estado ng Israel at mga taga-ibang bayan sa mga tipan ng pangako, at kayo ay walang pag-asa at walang Diyos sa sanlibutan. </div><div id="chapter2_verse13"><b><sup>13 </sup></b>Ngunit ngayon sa pagiging kaisa ni Kristo Jesus kayo na dating malayo ay naging malapit sa pamamagitan ng dugo ng Kristo. </div><div id="chapter2_verse14"><b><sup>14 </sup></b>Sapagkat siya ang ating kapayapaan, siya na nagpaging-isa sa dalawang panig at gumiba sa pader na nasa pagitan na naghihiwalay sa kanila. </div><div id="chapter2_verse15"><b><sup>15 </sup></b>Sa pamamagitan ng kaniyang laman ay pinawi niya ang pag-aalitan, ang Kautusan ng mga utos na binubuo ng mga tuntunin, upang malalang niya ang dalawang bayan na kaisa ng kaniyang sarili bilang isang bagong tao at gumawa ng kapayapaan; </div><div id="chapter2_verse16"><b><sup>16 </sup></b>at upang lubos niyang maipagkasundo sa isang katawan sa Diyos ang dalawang bayan sa pamamagitan ng pahirapang tulos, sapagkat pinatay niya ang pag-aalitan sa pamamagitan ng kaniyang sarili. </div><div id="chapter2_verse17"><b><sup>17 </sup></b>At dumating siya at ipinahayag ang mabuting balita ng kapayapaan sa inyo, ang malalayo, at kapayapaan doon sa malalapit, </div><div id="chapter2_verse18"><b><sup>18 </sup></b>sapagkat sa pamamagitan niya tayo, ang dalawang bayan, ay may paglapit sa Ama sa pamamagitan ng isang espiritu.</div><div id="chapter2_verse19"><b><sup>19 </sup></b>Kaya nga, tiyak na hindi na kayo mga taga-ibang bayan at mga naninirahang dayuhan, kundi kayo ay mga kapuwa mamamayan ng mga banal at mga miyembro ng sambahayan ng Diyos, </div><div id="chapter2_verse20"><b><sup>20 </sup></b>at kayo ay itinayo na sa pundasyon ng mga apostol at mga propeta, samantalang si Kristo Jesus mismo ang pundasyong batong-panulok. </div><div id="chapter2_verse21"><b><sup>21 </sup></b>Sa pagiging kaisa niya ang buong gusali, palibhasa’y <div id="page1766"></div>magkakasuwatong pinagbubuklod, ay lumalaki upang maging isang banal na templo para kay Jehova. </div><div id="chapter2_verse22"><b><sup>22 </sup></b>Sa pagiging kaisa niya ay itinatayo rin kayong sama-sama bilang isang dakong tatahanan ng Diyos sa espiritu.</div></div>