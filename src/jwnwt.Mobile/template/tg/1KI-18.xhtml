<div>
  <div id="chapter18_verse1">
    <span class="w_ch">
      <b>18 </b>
    </span>At nangyari pagkatapos ng maraming araw, ang salita ni Jehova ay dumating kay Elias nang ikatlong taon, na nagsasabi: “Yumaon ka, magpakita ka kay Ahab, yamang ako ay determinadong magbigay ng ulan sa ibabaw ng lupa.” </div>
  <div id="chapter18_verse2">
    <b>
      <sup>2 </sup>
    </b>Sa gayon ay yumaon si Elias upang magpakita kay Ahab, habang ang taggutom ay matindi sa Samaria.</div>
  <div id="chapter18_verse3">
    <b>
      <sup>3 </sup>
    </b>Samantala, tinawag ni Ahab si Obadias, na namamahala sa sambahayan. (Si Obadias nga ay may malaking pagkatakot kay Jehova. </div>
  <div id="chapter18_verse4">
    <b>
      <sup>4 </sup>
    </b>At nangyari, nang lipulin ni Jezebel ang mga propeta ni Jehova, si Obadias ay kumuha ng isang daang propeta at itinago niya sila nang lima-limampu sa isang yungib, at pinaglaanan niya sila ng tinapay at tubig.) </div>
  <div id="chapter18_verse5">
    <b>
      <sup>5 </sup>
    </b>At sinabi ni Ahab kay Obadias: “Yumaon ka sa buong lupain sa lahat ng bukal ng tubig at sa lahat ng agusang libis. Marahil ay makasusumpong tayo ng luntiang damo, upang maingatan nating buháy ang mga kabayo at ang mga mula at sa gayon ay wala nang mamatay na iba pang hayop.” </div>
  <div id="chapter18_verse6">
    <b>
      <sup>6 </sup>
    </b>Kaya pinaghatian nila ang lupain na daraanan. Si Ahab ay yumaong nag-iisa sa isang daan, at si Obadias ay yumaong nag-iisa sa ibang daan.</div>
  <div id="chapter18_verse7">
    <b>
      <sup>7 </sup>
    </b>Habang si Obadias ay nagpapatuloy sa daan, aba, naroon si Elias upang salubungin siya. Kaagad niya itong nakilala at isinubsob ang kaniyang mukha at nagsabi: “Ikaw ba iyan, panginoon kong Elias?” </div>
  <div id="chapter18_verse8">
    <b>
      <sup>8 </sup>
    </b>Dahil dito ay sinabi niya sa kaniya: “Ako nga. Yumaon ka, sabihin mo sa iyong panginoon, ‘Narito si Elias.’ ” </div>
  <div id="chapter18_verse9">
    <b>
      <sup>9 </sup>
    </b>Ngunit sinabi niya: “Anong kasalanan ang ginawa ko anupat ilalagay mo ang iyong lingkod sa kamay ni Ahab upang patayin ako? </div>
  <div id="chapter18_verse10">
    <b>
      <sup>10 </sup>
    </b>Buháy si Jehova na iyong Diyos, wala ni isa mang bansa o kaharian na hindi pinagsuguan ng aking panginoon upang hanapin ka. Pagkatapos nilang sabihin, ‘Wala siya rito,’ pinasusumpa niya ang kaharian at ang bansa na hindi ka nila masumpungan. </div>
  <div id="chapter18_verse11">
    <b>
      <sup>11 </sup>
    </b>At ngayon ay sinasabi mo, ‘Yumaon ka, sabihin mo sa iyong panginoon: “Narito si Elias.” ’ </div>
  <div id="chapter18_verse12">
    <b>
      <sup>12 </sup>
    </b>At mangyayari nga, kapag ako ay yumaon mula sa iyo, kung magkagayon ay tatangayin ka ng espiritu ni Jehova sa dakong hindi ko malalaman; at nakaparoon na ako upang sabihin kay Ahab, at hindi ka niya masusumpungan, at papatayin nga niya ako, yamang ang iyong lingkod ay natatakot kay Jehova mula nang kaniyang kabataan. </div>
  <div id="chapter18_verse13">
    <b>
      <sup>13 </sup>
    </b>Hindi ba nasabihan ang aking panginoon kung ano ang ginawa ko nang patayin ni Jezebel ang mga propeta ni Jehova, kung paanong itinago ko ang ilang propeta ni Jehova, isang daang lalaki na lima-limampu sa isang yungib, at patuloy silang pinaglaanan ng tinapay at tubig? </div>
  <div id="chapter18_verse14">
    <b>
      <sup>14 </sup>
    </b>At ngayon ay sinasabi mo, ‘Yumaon ka, sabihin mo sa iyong panginoon: “Narito si Elias.” ’ At papatayin nga niya ako.” </div>
  <div id="chapter18_verse15">
    <b>
      <sup>15 </sup>
    </b>Gayunman, sinabi ni Elias: “Buháy si Jehova ng mga hukbo na sa harap niya ay nakatayo ako, ngayon ay magpapakita ako sa kaniya.”</div>
  <div id="chapter18_verse16">
    <b>
      <sup>16 </sup>
    </b>Sa gayon ay yumaon si Obadias upang salubungin si Ahab at sinabi sa kaniya; kaya <div id="page576"></div>yumaon si Ahab upang salubungin si Elias.</div>
  <div id="chapter18_verse17">
    <b>
      <sup>17 </sup>
    </b>At nangyari, nang makita ni Ahab si Elias, kaagad na sinabi ni Ahab sa kaniya: “Ikaw ba iyan, ang tagapagdala ng sumpa sa Israel?”</div>
  <div id="chapter18_verse18">
    <b>
      <sup>18 </sup>
    </b>Dito ay sinabi niya: “Hindi ako nagdala ng sumpa sa Israel, kundi ikaw at ang sambahayan ng iyong ama, sapagkat iniwan ninyo ang mga utos ni Jehova, at sumunod ka sa mga Baal. </div>
  <div id="chapter18_verse19">
    <b>
      <sup>19 </sup>
    </b>At ngayon ay magsugo ka, tipunin mo ang buong Israel sa akin sa Bundok Carmel at gayundin ang apat na raan at limampung propeta ni Baal at ang apat na raang propeta ng sagradong poste, na mga kumakain sa mesa ni Jezebel.” </div>
  <div id="chapter18_verse20">
    <b>
      <sup>20 </sup>
    </b>At nagsugo si Ahab sa lahat ng mga anak ni Israel at tinipon ang mga propeta sa Bundok Carmel.</div>
  <div id="chapter18_verse21">
    <b>
      <sup>21 </sup>
    </b>Nang magkagayon ay lumapit si Elias sa buong bayan at nagsabi: “Hanggang kailan kayo iika-ika sa dalawang magkaibang opinyon? Kung si Jehova ang tunay na Diyos, sumunod kayo sa kaniya; ngunit kung si Baal, sumunod kayo sa kaniya.” At ang bayan ay hindi nagsabi ng isa mang salita bilang sagot sa kaniya. </div>
  <div id="chapter18_verse22">
    <b>
      <sup>22 </sup>
    </b>At sinabi ni Elias sa bayan: “Ako ang natirang propeta ni Jehova, ako lamang, samantalang ang mga propeta ni Baal ay apat na raan at limampung lalaki. </div>
  <div id="chapter18_verse23">
    <b>
      <sup>23 </sup>
    </b>Ngayon ay bigyan nila kami ng dalawang guyang toro, at pumili sila para sa kanila ng isang guyang toro at pagputul-putulin nila iyon at ilagay iyon sa ibabaw ng kahoy, ngunit huwag nilang lagyan iyon ng apoy. At ako ang maghahanda sa isang guyang toro, at ilalagay ko iyon sa ibabaw ng kahoy, ngunit hindi ko iyon lalagyan ng apoy. </div>
  <div id="chapter18_verse24">
    <b>
      <sup>24 </sup>
    </b>At tumawag kayo sa pangalan ng inyong diyos, at ako naman ay tatawag sa pangalan ni Jehova; at mangyayari nga na ang tunay na Diyos na sasagot sa pamamagitan ng apoy ang siyang tunay na Diyos.” Dito ay sumagot ang buong bayan at nagsabi: “Ang bagay na ito ay mabuti.”</div>
  <div id="chapter18_verse25">
    <b>
      <sup>25 </sup>
    </b>Si Elias ngayon ay nagsabi sa mga propeta ni Baal: “Pumili kayo para sa inyo ng isang guyang toro at ihanda muna iyon, sapagkat kayo ang nakararami; at tumawag kayo sa pangalan ng inyong diyos, ngunit huwag ninyong lagyan iyon ng apoy.” </div>
  <div id="chapter18_verse26">
    <b>
      <sup>26 </sup>
    </b>Sa gayon ay kinuha nila ang guyang toro na ibinigay niya sa kanila. Pagkatapos ay inihanda nila iyon, at patuloy silang tumawag sa pangalan ni Baal mula umaga hanggang tanghali, na sinasabi: “O Baal, sagutin mo kami!” Ngunit walang tinig, at walang sinumang sumasagot. At patuloy silang umiika-ika sa palibot ng altar na kanilang ginawa. </div>
  <div id="chapter18_verse27">
    <b>
      <sup>27 </sup>
    </b>At nangyari, nang tanghali na ay nagsimulang manlibak sa kanila si Elias at nagsabi: “Sumigaw kayo sa sukdulan ng inyong tinig, sapagkat siya ay isang diyos; sapagkat maaaring mayroon siyang pinagkakaabalahan, at siya ay may dumi at kailangan niyang pumaroon sa palikuran. O baka natutulog siya at kailangang gumising!” </div>
  <div id="chapter18_verse28">
    <b>
      <sup>28 </sup>
    </b>At sila ay nagsimulang sumigaw sa sukdulan ng kanilang tinig at maghiwa ng kanilang sarili ayon sa kanilang kaugalian sa pamamagitan ng mga sundang at sa pamamagitan ng mga sibat, hanggang sa mapadanak nila ang kanilang dugo. </div>
  <div id="chapter18_verse29">
    <b>
      <sup>29 </sup>
    </b>At nangyari, nang makalipas ang tanghali at patuloy pa silang gumagawi na gaya ng mga propeta hanggang sa pag-aahon ng handog na mga butil, walang tinig, at walang sinumang sumasagot, at walang nagbibigay-pansin.</div>
  <div id="chapter18_verse30">
    <b>
      <sup>30 </sup>
    </b>Sa kalaunan ay sinabi ni Elias sa buong bayan: “Lumapit kayo sa akin.” Kaya ang buong bayan ay lumapit sa kaniya. Nang magkagayon ay inayos niya ang altar ni Jehova na nagiba. </div>
  <div id="chapter18_verse31">
    <b>
      <sup>31 </sup>
    </b>Kaya si Elias ay kumuha ng labindalawang bato, ayon sa bilang ng mga tribo ng mga anak ni Jacob, na dinatnan ng salita ni Jehova, na nagsasabi: “Israel ang magiging pangalan mo.” </div>
  <div id="chapter18_verse32">
    <b>
      <sup>32 </sup>
    </b>At itinayo niya ang mga bato upang maging isang altar sa pangalan ni Jehova at gumawa ng isang trinsera, na sinlaki ng dakong hinahasikan ng dalawang takal na seah ng binhi, sa buong palibot ng altar. </div>
  <div id="chapter18_verse33">
    <b>
      <sup>33 </sup>
    </b>Pagkatapos ay inayos niya ang mga piraso ng kahoy at pinagputul-putol ang guyang toro at inilagay iyon sa ibabaw ng mga piraso ng kahoy. Sinabi niya ngayon: “Punuin ninyo ng tubig ang apat na malalaking banga at ibuhos ninyo iyon sa ibabaw ng handog na sinusunog at sa ibabaw ng mga piraso ng kahoy.” </div>
  <div id="chapter18_verse34">
    <b>
      <sup>34 </sup>
    </b>Nang magkagayon ay sinabi niya: “Gawin ninyong muli.” Kaya ginawa nilang muli. Ngunit sinabi niya: “Gawin ninyo nang makaitlo.” Kaya ginawa nila nang makaitlo. </div>
  <div id="chapter18_verse35">
    <b>
      <sup>35 </sup>
    </b>Kaya ang tubig ay umagos sa buong palibot ng altar, at ang trinsera ay pinunô rin niya ng tubig.</div>
  <div id="chapter18_verse36">
    <b>
      <sup>36 </sup>
    </b>At nangyari, nang oras na iniaahon ang handog na mga butil, si Elias na propeta ay nagsimulang lumapit at magsabi: “O Jehova, na Diyos ni Abraham, ni Isaac at ni Israel, ngayon ay ipakilala mo na ikaw ay Diyos sa Israel at ako ang iyong lingkod at na ginawa ko ang lahat ng bagay na ito sa pamamagitan ng iyong salita. </div>
  <div id="chapter18_verse37">
    <b>
      <sup>37 </sup>
    </b>Sagutin mo ako, O Jehova, sagutin mo ako, upang malaman ng bayang ito na ikaw, Jehova, ang tunay na Diyos at ikaw ang nagpanumbalik ng kanilang puso.”</div>
  <div id="chapter18_verse38">
    <b>
      <sup>38 </sup>
    </b>Sa gayon ay bumulusok ang apoy ni Jehova at inubos ang handog na sinusunog at ang mga piraso ng kahoy at ang mga bato at ang alabok, at ang tubig na nasa trinsera ay hinimod nito. </div>
  <div id="chapter18_verse39">
    <b>
      <sup>39 </sup>
    </b>Nang makita iyon ng buong bayan, kaagad nilang isinubsob ang kanilang mga mukha at sinabi: “Si Jehova ang tunay na Diyos! Si Jehova ang tunay na Diyos!” </div>
  <div id="chapter18_verse40">
    <b>
      <sup>40 </sup>
    </b>Nang magkagayon ay sinabi ni Elias sa kanila: “Dakpin ninyo ang mga propeta ni Baal! Huwag ninyong patakasin ang kahit isa man sa kanila!” Kaagad nilang dinakip sila, at pagkatapos ay inilusong sila ni Elias sa agusang libis ng Kison at pinatay sila roon.</div>
  <div id="chapter18_verse41">
    <b>
      <sup>41 </sup>
    </b>Sinabi ngayon ni Elias kay Ahab: “Umahon ka, kumain ka at uminom; sapagkat may hugong ng ingay ng ulan.” </div>
  <div id="chapter18_verse42">
    <b>
      <sup>42 </sup>
    </b>At si Ahab ay umahon upang kumain at uminom. Kung tungkol kay Elias, umahon siya sa taluktok ng Carmel at nagsimulang yumukyok sa lupa at inilagay ang kaniyang mukha sa pagitan ng kaniyang mga tuhod. </div>
  <div id="chapter18_verse43">
    <b>
      <sup>43 </sup>
    </b>Pagkatapos ay sinabi niya sa kaniyang tagapaglingkod: “Umahon ka, pakisuyo. Tumingin ka sa direksiyon ng dagat.” Kaya umahon siya at tumingin at pagkatapos ay nagsabi: “Wala akong nakikita.” At siya ay nagsabi, “Bumalik ka,” nang pitong ulit. </div>
  <div id="chapter18_verse44">
    <b>
      <sup>44 </sup>
    </b>At nangyari, nang ikapitong ulit ay sinabi niya: “Narito! May isang maliit na ulap na tulad ng palad ng isang tao na umaahon mula sa dagat.” Sinabi niya ngayon: “Umahon ka, sabihin mo kay Ahab, ‘Magsingkaw ka! At lumusong ka upang hindi ka mapigilan ng ulan!’ ” </div>
  <div id="chapter18_verse45">
    <b>
      <sup>45 </sup>
    </b>At nangyari nang pagkakataong iyon, ang langit ay nagdilim dahil sa mga ulap at hangin at isang malakas na ulan ang nagsimulang dumating. At si Ahab ay <div id="page578"></div>patuloy na sumakay at yumaon patungo sa Jezreel. </div>
  <div id="chapter18_verse46">
    <b>
      <sup>46 </sup>
    </b>At ang mismong kamay ni Jehova ay suma kay Elias, anupat binigkisan niya ang kaniyang mga balakang at tumakbo nang una pa kay Ahab hanggang sa Jezreel.</div>
</div>