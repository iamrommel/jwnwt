<div>
  <div id="chapter4_verse1">
    <span class="w_ch">
      <b>4 </b>
    </span>Samakatuwid yamang si Kristo ay nagdusa sa laman, magsakbat din kayo sa inyong sarili ng gayunding disposisyon ng kaisipan; sapagkat ang taong nagdusa sa laman ay huminto na mula sa mga kasalanan, </div>
  <div id="chapter4_verse2">
    <b>
      <sup>2 </sup>
    </b>upang maipamuhay niya ang nalalabi ng kaniyang panahon sa laman, hindi na ukol sa mga pagnanasa ng mga tao, kundi ukol sa kalooban ng Diyos. </div>
  <div id="chapter4_verse3">
    <b>
      <sup>3 </sup>
    </b>Sapagkat ang panahong nagdaan ay sapat na upang maisagawa ninyo ang kalooban ng mga bansa nang lumalakad kayo sa mga gawa ng mahalay na paggawi, masasamang pita, mga pagpapakalabis sa alak, mga walang-taros na pagsasaya, mga paligsahan sa pag-inom, at mga bawal na idolatriya. </div>
  <div id="chapter4_verse4">
    <b>
      <sup>4 </sup>
    </b>Sa dahilang hindi kayo patuloy na tumatakbong kasama nila sa landasing ito sa gayunding pusali ng kabuktutan, sila ay nagtataka at patuloy na nagsasalita nang may pang-aabuso tungkol sa inyo. </div>
  <div id="chapter4_verse5">
    <b>
      <sup>5 </sup>
    </b>Ngunit ang mga taong ito ay magsusulit sa isa na handang humatol sa mga buháy at sa mga patay. </div>
  <div id="chapter4_verse6">
    <b>
      <sup>6 </sup>
    </b>Sa katunayan, sa layuning ito ipinahayag din sa mga patay ang mabuting balita, upang sila ay mahatulan ayon sa laman mula sa pangmalas ng mga tao ngunit mabuhay ayon sa espiritu mula sa pangmalas ng Diyos.</div>
  <div id="chapter4_verse7">
    <b>
      <sup>7 </sup>
    </b>Ngunit ang wakas ng lahat ng mga bagay ay malapit na. Kaya nga, maging matino sa pag-iisip, at maging mapagpuyat may kinalaman sa mga panalangin. </div>
  <div id="chapter4_verse8">
    <b>
      <sup>8 </sup>
    </b>Higit sa lahat, magkaroon kayo ng masidhing pag-ibig sa isa’t isa, sapagkat ang pag-ibig ay nagtatakip ng maraming kasalanan. </div>
  <div id="chapter4_verse9">
    <b>
      <sup>9 </sup>
    </b>Maging mapagpatuloy sa isa’t isa nang walang bulung-bulungan. </div>
  <div id="chapter4_verse10">
    <b>
      <sup>10 </sup>
    </b>Ayon sa kaloob na tinanggap ng bawat isa, gamitin ito sa paglilingkod sa isa’t isa bilang mabubuting katiwala ng di-sana-nararapat na kabaitan ng Diyos na ipinamamalas sa iba’t ibang paraan. </div>
  <div id="chapter4_verse11">
    <b>
      <sup>11 </sup>
    </b>Kung ang sinuman ay nagsasalita, salitain niya iyon na gaya ng mga sagradong kapahayagan ng Diyos; kung ang sinuman ay naglilingkod, maglingkod siya na umaasa sa lakas na inilalaan ng Diyos; upang sa lahat ng mga bagay ay luwalhatiin ang Diyos sa pamamagitan ni Jesu-Kristo. Ang kaluwalhatian at ang kalakasan ay kaniya magpakailan-kailanman. Amen.</div>
  <div id="chapter4_verse12">
    <b>
      <sup>12 </sup>
    </b>Mga minamahal, huwag kayong magtaka sa panununog sa gitna ninyo, na nangyayari sa inyo bilang isang pagsubok, na para bang isang kakaibang bagay ang nangyayari sa inyo. </div>
  <div id="chapter4_verse13">
    <b>
      <sup>13 </sup>
    </b>Sa halip, patuloy kayong magsaya yamang kayo ay mga kabahagi sa mga pagdurusa ng Kristo, upang kayo ay makapagsaya at mag-umapaw rin sa kagalakan sa panahon ng pagkakasiwalat ng kaniyang kaluwalhatian. </div>
  <div id="chapter4_verse14">
    <b>
      <sup>14 </sup>
    </b>Kung dinudusta kayo dahil sa pangalan ni Kristo, kayo ay maligaya, sapagkat ang espiritu ng kaluwalhatian, ang espiritu mismo ng Diyos, ay namamalagi sa inyo.</div>
  <div id="chapter4_verse15">
    <b>
      <sup>15 </sup>
    </b>Gayunman, huwag magdusa ang sinuman sa inyo bilang isang mamamaslang o magnanakaw o manggagawa ng kasamaan o bilang isang mapakialam sa mga bagay-bagay ng ibang tao. </div>
  <div id="chapter4_verse16">
    <b>
      <sup>16 </sup>
    </b>Ngunit kung siya ay nagdurusa bilang isang Kristiyano, <div id="page1837"></div>huwag siyang mahiya, kundi patuloy niyang luwalhatiin ang Diyos sa pangalang ito. </div>
  <div id="chapter4_verse17">
    <b>
      <sup>17 </sup>
    </b>Sapagkat ito ang takdang panahon upang ang paghatol ay pasimulan sa bahay ng Diyos. Ngayon kung ito ay nagsisimula muna sa atin, ano kaya ang magiging wakas niyaong mga hindi masunurin sa mabuting balita ng Diyos? </div>
  <div id="chapter4_verse18">
    <b>
      <sup>18 </sup>
    </b>“At kung ang taong matuwid ay naliligtas nang may kahirapan, saan kaya haharap ang taong di-makadiyos at ang makasalanan?” </div>
  <div id="chapter4_verse19">
    <b>
      <sup>19 </sup>
    </b>Kung gayon nga, patuloy na ipagkatiwala rin niyaong mga nagdurusa na kasuwato ng kalooban ng Diyos ang kanilang mga kaluluwa sa isang tapat na Maylalang habang gumagawa sila ng mabuti.</div>
</div>