<div>
  <div id="chapter4_verse1">
    <span class="w_ch">
      <b>4 </b>
    </span>Ngayon ay sinasabi ko na hangga’t ang tagapagmana ay isang sanggol ay hindi siya sa paanuman naiiba sa isang alipin, bagaman siya ay panginoon ng lahat ng bagay, </div>
  <div id="chapter4_verse2">
    <b>
      <sup>2 </sup>
    </b>kundi siya ay nasa ilalim ng mga tauhang tagapangasiwa at nasa ilalim ng mga katiwala hanggang sa araw na patiunang itinakda ng kaniyang ama. </div>
  <div id="chapter4_verse3">
    <b>
      <sup>3 </sup>
    </b>Gayundin naman tayo, noong tayo ay mga sanggol pa, ay patuloy na napaaalipin sa mga panimulang bagay na nauukol sa sanlibutan. </div>
  <div id="chapter4_verse4">
    <b>
      <sup>4 </sup>
    </b>Ngunit nang dumating na ang hustong hangganan ng panahon, isinugo ng Diyos ang kaniyang Anak, na isinilang ng isang babae at napasailalim ng kautusan, </div>
  <div id="chapter4_verse5">
    <b>
      <sup>5 </sup>
    </b>upang mapalaya niya yaong mga nasa ilalim ng kautusan sa pamamagitan ng pagbili, upang tanggapin naman natin ang pag-aampon bilang mga anak.</div>
  <div id="chapter4_verse6">
    <b>
      <sup>6 </sup>
    </b>Sapagkat kayo nga ay mga anak, ipinadala ng Diyos ang espiritu ng kaniyang Anak sa ating mga puso at ito ay sumisigaw: <i>“Abba, </i>Ama!” </div>
  <div id="chapter4_verse7">
    <b>
      <sup>7 </sup>
    </b>Kung <div id="page1760"></div>gayon nga, hindi ka na alipin kundi isang anak; at kung anak ay isang tagapagmana rin sa pamamagitan ng Diyos.</div>
  <div id="chapter4_verse8">
    <b>
      <sup>8 </sup>
    </b>Gayunpaman, nang hindi pa ninyo kilala ang Diyos, noon nga ay napaalipin kayo roon sa mga sa kalikasan ay hindi mga diyos. </div>
  <div id="chapter4_verse9">
    <b>
      <sup>9 </sup>
    </b>Ngunit ngayong nakilala na ninyo ang Diyos, o sa halip pa nga ay ngayong nakilala na kayo ng Diyos, ano’t muli kayong bumabalik sa mahihina at malapulubing panimulang mga bagay at nagnanais na muling paalipin sa mga ito? </div>
  <div id="chapter4_verse10">
    <b>
      <sup>10 </sup>
    </b>Ubod-ingat ninyong ipinangingilin ang mga araw at mga buwan at mga kapanahunan at mga taon. </div>
  <div id="chapter4_verse11">
    <b>
      <sup>11 </sup>
    </b>Natatakot ako para sa inyo, na baka sa paanuman ay nagpagal ako nang walang layunin may kaugnayan sa inyo.</div>
  <div id="chapter4_verse12">
    <b>
      <sup>12 </sup>
    </b>Mga kapatid, nagsusumamo ako sa inyo, Kayo ay maging gaya ko, sapagkat ako rin ay dating gaya ninyo. Wala kayong ginawang mali sa akin. </div>
  <div id="chapter4_verse13">
    <b>
      <sup>13 </sup>
    </b>Ngunit alam ninyo na dahil sa pagkakasakit ko sa laman ay naipahayag ko sa inyo ang mabuting balita noong unang pagkakataon. </div>
  <div id="chapter4_verse14">
    <b>
      <sup>14 </sup>
    </b>At yaong naging pagsubok sa inyo sa aking laman ay hindi ninyo hinamak o dinuraan sa pagkasuklam; kundi tinanggap ninyo akong tulad ng isang anghel ng Diyos, tulad ni Kristo Jesus. </div>
  <div id="chapter4_verse15">
    <b>
      <sup>15 </sup>
    </b>Nasaan, kung gayon, ang kaligayahang iyon na tinaglay ninyo? Sapagkat pinatototohanan ko sa inyo na, kung naging posible lamang, dinukit na sana ninyo ang inyong mga mata at ibinigay sa akin. </div>
  <div id="chapter4_verse16">
    <b>
      <sup>16 </sup>
    </b>Kung gayon nga, ako ba ay naging kaaway ninyo dahil sinasabi ko sa inyo ang katotohanan? </div>
  <div id="chapter4_verse17">
    <b>
      <sup>17 </sup>
    </b>Masigasig nila kayong hinahanap, hindi sa mahusay na paraan, kundi nais nilang ihiwalay kayo sa akin, upang masigasig ninyo silang hanapin. </div>
  <div id="chapter4_verse18">
    <b>
      <sup>18 </sup>
    </b>Gayunman, mabuti na kayo ay masigasig na hanapin ukol sa isang mabuting dahilan sa lahat ng panahon, at hindi lamang kapag ako ay naririyang kasama ninyo, </div>
  <div id="chapter4_verse19">
    <b>
      <sup>19 </sup>
    </b>mumunti kong mga anak, na muli kong ipinagdaranas ng mga kirot ng panganganak hanggang sa maianyo sa inyo si Kristo. </div>
  <div id="chapter4_verse20">
    <b>
      <sup>20 </sup>
    </b>Ngunit nais ko sanang makasama kayo riyan ngayon din at magsalita sa ibang paraan, sapagkat naguguluhan ako tungkol sa inyo.</div>
  <div id="chapter4_verse21">
    <b>
      <sup>21 </sup>
    </b>Sabihin ninyo sa akin, kayong mga nagnanais mapasailalim ng kautusan, Hindi ba ninyo naririnig ang Kautusan? </div>
  <div id="chapter4_verse22">
    <b>
      <sup>22 </sup>
    </b>Halimbawa, nakasulat na si Abraham ay nagkaroon ng dalawang anak, ang isa ay sa pamamagitan ng alilang babae at ang isa naman ay sa pamamagitan ng malayang babae; </div>
  <div id="chapter4_verse23">
    <b>
      <sup>23 </sup>
    </b>ngunit yaong sa pamamagitan ng alilang babae ay talagang ipinanganak ayon sa laman, yaon namang sa pamamagitan ng malayang babae ay sa pamamagitan ng pangako. </div>
  <div id="chapter4_verse24">
    <b>
      <sup>24 </sup>
    </b>Ang mga bagay na ito ay nagsisilbing isang makasagisag na drama; sapagkat ang mga babaing ito ay nangangahulugan ng dalawang tipan, ang isa ay mula sa Bundok Sinai, na nagluluwal ng mga anak ukol sa pagkaalipin, na siyang si Hagar. </div>
  <div id="chapter4_verse25">
    <b>
      <sup>25 </sup>
    </b>Ang Hagar ngang ito ay nangangahulugan ng Sinai, isang bundok sa Arabia, at siya ay katumbas ng Jerusalem ngayon, sapagkat siya ay nasa pagkaalipin na kasama ng kaniyang mga anak. </div>
  <div id="chapter4_verse26">
    <b>
      <sup>26 </sup>
    </b>Ngunit ang Jerusalem sa itaas ay malaya, at siya ang ating ina.</div>
  <div id="chapter4_verse27">
    <b>
      <sup>27 </sup>
    </b>Sapagkat nasusulat: “Matuwa ka, ikaw na babaing baog <div id="page1761"></div>na hindi nanganganak; bumulalas ka at sumigaw nang malakas, ikaw na babaing walang mga kirot ng panganganak; sapagkat ang mga anak ng babaing pinabayaan ay mas marami kaysa yaong sa kaniya na may asawang lalaki.” </div>
  <div id="chapter4_verse28">
    <b>
      <sup>28 </sup>
    </b>Tayo nga, mga kapatid, ay mga anak na nauukol sa pangako gaya rin ni Isaac. </div>
  <div id="chapter4_verse29">
    <b>
      <sup>29 </sup>
    </b>Ngunit kung paanong noon ay pinasimulang usigin niyaong ipinanganak ayon sa laman yaong ipinanganak ayon sa espiritu, gayundin naman ngayon. </div>
  <div id="chapter4_verse30">
    <b>
      <sup>30 </sup>
    </b>Gayunpaman, ano ba ang sinasabi ng Kasulatan? “Palayasin mo ang alilang babae at ang kaniyang anak, sapagkat ang anak ng alilang babae ay hindi sa anumang paraan magiging tagapagmanang kasama ng anak ng malayang babae.” </div>
  <div id="chapter4_verse31">
    <b>
      <sup>31 </sup>
    </b>Dahil dito, mga kapatid, tayo ay mga anak, hindi ng isang alilang babae, kundi ng malayang babae.</div>
</div>