<div><p class="biblename">Ang Una ni Juan</p><div id="chapter1_verse1"><span class="w_ch"><b>1 </b></span>Yaong buhat pa nang pasimula, na narinig namin, na nakita namin ng aming mga mata, na buong-ingat naming minasdan at nahipo ng aming mga kamay, may kinalaman sa salita ng buhay, </div><div id="chapter1_verse2"><b><sup>2 </sup></b>(oo, ang buhay ay nahayag, at aming nakita at pinatototohanan at iniuulat sa inyo ang buhay na walang hanggan na kasama ng Ama at nahayag sa amin,) </div><div id="chapter1_verse3"><b><sup>3 </sup></b>yaong aming nakita at narinig ay iniuulat din namin sa inyo, upang kayo rin ay magkaroon ng pakikibahagi sa amin. Karagdagan pa, ang pakikibahagi nating ito ay sa Ama at sa kaniyang Anak na si Jesu-Kristo. </div><div id="chapter1_verse4"><b><sup>4 </sup></b>Kaya naman isinusulat namin ang mga bagay na ito upang ang kagalakan natin ay malubos.</div><div id="chapter1_verse5"><b><sup>5 </sup></b>At ito ang mensahe na aming narinig mula sa kaniya at ipinatatalastas sa inyo, na ang Diyos ay liwanag at walang anumang kadiliman kung kaisa niya. </div><div id="chapter1_verse6"><b><sup>6 </sup></b>Kung sasabihin natin: “May pakikibahagi tayo sa kaniya,” at gayunma’y patuloy tayong lumalakad sa kadiliman, tayo ay nagsisinungaling at hindi gumagawa ayon sa katotohanan. </div><div id="chapter1_verse7"><b><sup>7 </sup></b>Gayunman, kung lumalakad tayo sa liwanag gaya niya mismo na nasa liwanag, may pakikibahagi nga tayo sa isa’t isa, at nililinis tayo ng dugo ni Jesus na kaniyang Anak mula sa lahat ng kasalanan.</div><div id="chapter1_verse8"><b><sup>8 </sup></b>Kung sasabihin natin: “Wala tayong kasalanan,” inililigaw natin ang ating sarili at ang katotohanan ay wala sa atin. </div><div id="chapter1_verse9"><b><sup>9 </sup></b>Kung ipagtatapat natin ang ating mga kasalanan, siya ay tapat at matuwid upang patawarin tayo sa ating mga kasalanan at linisin tayo mula sa lahat ng kalikuan. </div><div id="chapter1_verse10"><b><sup>10 </sup></b>Kung sasabihin natin: “Hindi <div id="page1843"></div>tayo nagkasala,” ginagawa natin siyang sinungaling, at ang kaniyang salita ay wala sa atin.</div></div>