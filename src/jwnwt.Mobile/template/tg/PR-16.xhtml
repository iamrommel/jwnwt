<div>
  <div id="chapter16_verse1">
    <span class="w_ch">
      <b>16 </b>
    </span>Sa makalupang tao nauukol ang pagsasaayos ng puso, ngunit mula kay Jehova ang sagot ng dila.</div>
  <div id="chapter16_verse2">
    <b>
      <sup>2 </sup>
    </b>Ang lahat ng mga lakad ng tao ay dalisay sa kaniyang sariling paningin, ngunit sinusukat ni Jehova ang mga espiritu.</div>
  <div id="chapter16_verse3">
    <b>
      <sup>3 </sup>
    </b>Igulong mo ang iyong mga gawain kay Jehova at ang iyong mga plano ay matibay na matatatag.</div>
  <div id="chapter16_verse4">
    <b>
      <sup>4 </sup>
    </b>Ang lahat ng bagay ay ginawa ni Jehova ukol sa kaniyang layunin, oo, maging ang balakyot na ukol sa masamang araw.</div>
  <div id="chapter16_verse5">
    <b>
      <sup>5 </sup>
    </b>Ang lahat ng may pusong mapagmapuri ay karima-rimarim kay Jehova. Ang kamay man ay humawak sa kamay, gayunma’y hindi magiging ligtas ang isa sa kaparusahan.</div>
  <div id="chapter16_verse6">
    <b>
      <sup>6 </sup>
    </b>Sa pamamagitan ng maibiging-kabaitan at katapatan ay naipagbabayad-sala ang kamalian, at dahil sa pagkatakot kay Jehova ay lumalayo sa kasamaan ang isa.</div>
  <div id="chapter16_verse7">
    <b>
      <sup>7 </sup>
    </b>Kapag nalulugod si Jehova sa mga lakad ng isang tao ay pinangyayari niya na maging ang kaniyang mga kaaway ay makipagpayapaan sa kaniya.</div>
  <div id="chapter16_verse8">
    <b>
      <sup>8 </sup>
    </b>Mas mabuti ang kaunti na may katuwiran kaysa sa saganang bunga na walang katarungan.</div>
  <div id="chapter16_verse9">
    <b>
      <sup>9 </sup>
    </b>Ang puso ng makalupang tao ay makapag-iisip ng kaniyang lakad, ngunit si Jehova ang nagtutuwid ng kaniyang mga hakbang.</div>
  <div id="chapter16_verse10">
    <b>
      <sup>10 </sup>
    </b>Ang kinasihang pasiya ay dapat na mapasa mga labi ng hari; sa paghatol ay hindi dapat na maging di-tapat ang kaniyang bibig.</div>
  <div id="chapter16_verse11">
    <b>
      <sup>11 </sup>
    </b>Ang tapat na panukat at timbangan ay kay Jehova; ang lahat ng mga batong panimbang ng supot ay kaniyang gawa.</div>
  <div id="chapter16_verse12">
    <b>
      <sup>12 </sup>
    </b>Ang paggawa ng kabalakyutan ay karima-rimarim sa mga hari, sapagkat sa pamamagitan ng katuwiran ay matibay na natatatag ang trono.</div>
  <div id="chapter16_verse13">
    <b>
      <sup>13 </sup>
    </b>Ang mga labi ng katuwiran ay kalugud-lugod sa isang dakilang hari; at ang nagsasalita ng mga bagay na matuwid ay iniibig niya.</div>
  <div id="chapter16_verse14">
    <b>
      <sup>14 </sup>
    </b>Ang pagngangalit ng hari ay gaya ng mga mensahero ng kamatayan, ngunit ang taong marunong ang siyang umiiwas doon.</div>
  <div id="chapter16_verse15">
    <b>
      <sup>15 </sup>
    </b>Sa liwanag ng mukha ng hari ay may buhay, at ang kaniyang kabutihang-loob ay tulad ng ulap ng ulan sa tagsibol.</div>
  <div id="chapter16_verse16">
    <b>
      <sup>16 </sup>
    </b>Ang pagtatamo ng karunungan ay anong pagkabuti kaysa sa ginto! At ang pagtatamo ng pagkaunawa ay mas mabuting piliin kaysa sa pilak.</div>
  <div id="chapter16_verse17">
    <b>
      <sup>17 </sup>
    </b>Ang lansangang-bayan ng mga matuwid ay ang paglayo sa kasamaan. Ang nagbabantay ng kaniyang lakad ay nag-iingat ng kaniyang kaluluwa.</div>
  <div id="chapter16_verse18">
    <b>
      <sup>18 </sup>
    </b>Ang pagmamapuri ay nauuna sa pagbagsak, at ang palalong espiritu bago ang pagkatisod.</div>
  <div id="chapter16_verse19">
    <b>
      <sup>19 </sup>
    </b>Mas mabuti ang magkaroon ng mapagpakumbabang espiritu kasama ng maaamo kaysa makihati sa samsam kasama ng mga palalo.</div>
  <div id="chapter16_verse20">
    <b>
      <sup>20 </sup>
    </b>Siya na nagpapakita ng kaunawaan sa isang bagay ay makasusumpong ng mabuti, at maligaya siya na nagtitiwala kay Jehova.</div>
  <div id="chapter16_verse21">
    <b>
      <sup>21 </sup>
    </b>Ang may pusong marunong ay tatawaging may-unawa, at siyang matamis ang mga labi <div id="page1027"></div>ay nagdaragdag ng panghikayat.</div>
  <div id="chapter16_verse22">
    <b>
      <sup>22 </sup>
    </b>Ang kaunawaan ay balon ng buhay sa mga may-ari nito; at ang pagdisiplina sa mga mangmang ay kamangmangan.</div>
  <div id="chapter16_verse23">
    <b>
      <sup>23 </sup>
    </b>Pinangyayari ng puso ng marunong na ang kaniyang bibig ay magpakita ng kaunawaan, at sa kaniyang mga labi ay nagdaragdag ito ng panghikayat.</div>
  <div id="chapter16_verse24">
    <b>
      <sup>24 </sup>
    </b>Ang kaiga-igayang mga pananalita ay bahay-pukyutan, matamis sa kaluluwa at kagalingan sa mga buto.</div>
  <div id="chapter16_verse25">
    <b>
      <sup>25 </sup>
    </b>May daan na matuwid sa harap ng isang tao, ngunit ang mga daan ng kamatayan ang huling wakas nito.</div>
  <div id="chapter16_verse26">
    <b>
      <sup>26 </sup>
    </b>Ang kaluluwa ng masipag na manggagawa ay nagpagal para sa kaniya, sapagkat pinilit siya ng kaniyang bibig.</div>
  <div id="chapter16_verse27">
    <b>
      <sup>27 </sup>
    </b>Ang walang-kabuluhang tao ay naghahalukay ng kasamaan, at sa kaniyang mga labi ay may animo’y nakapapasong apoy.</div>
  <div id="chapter16_verse28">
    <b>
      <sup>28 </sup>
    </b>Ang taong mapang-intriga ay laging naghahasik ng pagtatalo, at pinaghihiwalay ng maninirang-puri yaong malalapít sa isa’t isa.</div>
  <div id="chapter16_verse29">
    <b>
      <sup>29 </sup>
    </b>Ang taong marahas ay mandaraya sa kaniyang kapuwa, at tiyak na papaparoonin siya nito sa daang hindi mabuti. </div>
  <div id="chapter16_verse30">
    <b>
      <sup>30 </sup>
    </b>Ikinikindat niya ang kaniyang mga mata upang magpakana ng mga intriga. Sa pagkagat sa kaniyang mga labi, dinadala nga niya sa kaganapan ang kapinsalaan.</div>
  <div id="chapter16_verse31">
    <b>
      <sup>31 </sup>
    </b>Ang ulong may uban ay korona ng kagandahan kapag ito ay nasusumpungan sa daan ng katuwiran.</div>
  <div id="chapter16_verse32">
    <b>
      <sup>32 </sup>
    </b>Siyang mabagal sa pagkagalit ay mas mabuti kaysa sa makapangyarihang lalaki, at siyang sumusupil sa kaniyang espiritu kaysa sa bumibihag ng lunsod.</div>
  <div id="chapter16_verse33">
    <b>
      <sup>33 </sup>
    </b>Sa kandungan inihahagis ang palabunot, ngunit ang bawat pasiya sa pamamagitan nito ay mula kay Jehova.</div>
</div>