<div>
  <div id="chapter29_verse1">
    <span class="w_ch">
      <b>29 </b>
    </span>Si Hezekias ay naging hari sa edad na dalawampu’t limang taon, at dalawampu’t siyam na taon siyang naghari sa Jerusalem. At ang pangalan ng kaniyang ina ay Abias na anak ni Zacarias. </div>
  <div id="chapter29_verse2">
    <b>
      <sup>2 </sup>
    </b>At patuloy niyang ginawa ang tama sa paningin ni Jehova, ayon sa lahat ng ginawa ni David na kaniyang ninuno. </div>
  <div id="chapter29_verse3">
    <b>
      <sup>3 </sup>
    </b>Siya mismo, nang unang taon ng kaniyang paghahari, nang unang buwan, ang nagbukas ng mga pinto ng bahay ni Jehova at nagsimulang magkumpuni ng mga iyon. </div>
  <div id="chapter29_verse4">
    <b>
      <sup>4 </sup>
    </b>Pagkatapos ay dinala niya ang mga saserdote at ang mga Levita at tinipon sila sa hantad na dako sa gawing silangan. </div>
  <div id="chapter29_verse5">
    <b>
      <sup>5 </sup>
    </b>At sinabi niya sa kanila: “Makinig kayo sa akin, kayong mga Levita. Ngayon ay pabanalin ninyo ang inyong sarili at pabanalin ninyo ang bahay ni Jehova na Diyos ng inyong mga ninuno, at ilabas ninyo ang maruming bagay mula sa dakong banal. </div>
  <div id="chapter29_verse6">
    <b>
      <sup>6 </sup>
    </b>Sapagkat ang ating mga ama ay gumawi nang di-tapat at gumawa ng masama sa paningin ni Jehova na ating Diyos, anupat iniwan nila siya at itinalikod ang kanilang mukha sa tabernakulo ni Jehova at iniharap ang batok. </div>
  <div id="chapter29_verse7">
    <b>
      <sup>7 </sup>
    </b>Kanila ring isinara ang mga pinto ng beranda at pinanatili nilang patay ang mga lampara, at hindi sila nagsunog ng insenso, at hindi sila naghandog ng haing sinusunog sa dakong banal para sa Diyos ng Israel. </div>
  <div id="chapter29_verse8">
    <b>
      <sup>8 </sup>
    </b>At ang galit ni Jehova ay dumating laban sa Juda at Jerusalem, anupat ginawa niya silang bagay na sanhi ng pangangatal, bagay na panggigilalasan at sanhi ng pagsipol, gaya ng nakikita ninyo ng inyong sariling mga mata. </div>
  <div id="chapter29_verse9">
    <b>
      <sup>9 </sup>
    </b>At narito, ang ating mga ninuno ay nabuwal sa pamamagitan ng tabak, at ang ating mga anak na lalaki at ang ating mga anak na babae at ang ating mga asawa ay nasa pagkabihag dahil dito. </div>
  <div id="chapter29_verse10">
    <b>
      <sup>10 </sup>
    </b>Ngayon ay malapit sa <div id="page726"></div>aking puso ang makipagtipan kay Jehova na Diyos ng Israel, upang ang kaniyang nag-aapoy na galit ay mapawi mula sa atin. </div>
  <div id="chapter29_verse11">
    <b>
      <sup>11 </sup>
    </b>Ngayon, mga anak ko, huwag kayong magpabaya, sapagkat kayo ang mga pinili ni Jehova upang tumayo sa harap niya upang maglingkod sa kaniya at upang magpatuloy bilang kaniyang mga lingkod at mga tagagawa ng haing usok.”</div>
  <div id="chapter29_verse12">
    <b>
      <sup>12 </sup>
    </b>Dahil doon ay tumindig ang mga Levita, si Mahat na anak ni Amasai at si Joel na anak ni Azarias ng mga anak ng mga Kohatita; at mula sa mga anak ni Merari, si Kis na anak ni Abdi at si Azarias na anak ni Jehalelel; at mula sa mga Gersonita, si Joa na anak ni Zima at si Eden na anak ni Joa; </div>
  <div id="chapter29_verse13">
    <b>
      <sup>13 </sup>
    </b>at mula sa mga anak ni Elisapan, si Simri at si Jeuel; at mula sa mga anak ni Asap, si Zacarias at si Matanias; </div>
  <div id="chapter29_verse14">
    <b>
      <sup>14 </sup>
    </b>at mula sa mga anak ni Heman, si Jehiel at si Simei; at mula sa mga anak ni Jedutun, si Semaias at si Uziel. </div>
  <div id="chapter29_verse15">
    <b>
      <sup>15 </sup>
    </b>Pagkatapos ay tinipon nila ang kanilang mga kapatid at pinabanal ang kanilang sarili at pumaroon ayon sa utos ng hari sa mga salita ni Jehova, upang linisin ang bahay ni Jehova. </div>
  <div id="chapter29_verse16">
    <b>
      <sup>16 </sup>
    </b>Ang mga saserdote ngayon ay pumaroon sa loob ng bahay ni Jehova upang gawin ang paglilinis at inilabas ang lahat ng karumihang nasumpungan nila sa templo ni Jehova sa dakong looban ng bahay ni Jehova. Tinanggap naman ito ng mga Levita upang dalhin ito sa agusang libis ng Kidron sa labas. </div>
  <div id="chapter29_verse17">
    <b>
      <sup>17 </sup>
    </b>Sa gayon ay pinasimulan nila noong unang araw ng unang buwan ang pagpapabanal, at noong ikawalong araw ng buwan ay pumaroon sila sa beranda ni Jehova; anupat pinabanal nila ang bahay ni Jehova sa loob ng walong araw, at noong ikalabing-anim na araw ng unang buwan ay natapos sila.</div>
  <div id="chapter29_verse18">
    <b>
      <sup>18 </sup>
    </b>Pagkatapos ay pumaroon sila sa loob kay Hezekias na hari at nagsabi: “Nalinis na namin ang buong bahay ni Jehova, ang altar ng handog na sinusunog at ang lahat ng mga kagamitan nito, at ang mesa ng magkakapatong na tinapay at ang lahat ng mga kagamitan nito. </div>
  <div id="chapter29_verse19">
    <b>
      <sup>19 </sup>
    </b>At ang lahat ng mga kagamitang hindi na ipinagamit ni Haring Ahaz noong panahon ng kaniyang paghahari sa kaniyang kawalang-katapatan ay aming inihanda, at pinabanal ang mga iyon; at naroon ang mga iyon sa harap ng altar ni Jehova.”</div>
  <div id="chapter29_verse20">
    <b>
      <sup>20 </sup>
    </b>At si Hezekias na hari ay bumangon nang maaga at tinipon niya ang mga prinsipe ng lunsod at umahon sa bahay ni Jehova. </div>
  <div id="chapter29_verse21">
    <b>
      <sup>21 </sup>
    </b>At nagdala sila ng pitong toro at pitong barakong tupa at pitong lalaking kordero at pitong lalaking kambing bilang handog ukol sa kasalanan para sa kaharian at para sa santuwaryo at para sa Juda. Kaya sinabi niya sa mga anak ni Aaron na mga saserdote na ihandog ang mga iyon sa ibabaw ng altar ni Jehova. </div>
  <div id="chapter29_verse22">
    <b>
      <sup>22 </sup>
    </b>Sa gayon ay pinatay nila ang mga baka at tinanggap ng mga saserdote ang dugo at iwinisik iyon sa ibabaw ng altar; pagkatapos nito ay pinatay nila ang mga barakong tupa at iwinisik ang dugo sa ibabaw ng altar, at pinatay nila ang mga lalaking kordero at iwinisik ang dugo sa ibabaw ng altar. </div>
  <div id="chapter29_verse23">
    <b>
      <sup>23 </sup>
    </b>Nang magkagayon ay inilapit nila sa harap ng hari at ng kongregasyon ang mga lalaking kambing ng handog ukol sa kasalanan at ipinatong ang kanilang mga kamay sa mga iyon. </div>
  <div id="chapter29_verse24">
    <b>
      <sup>24 </sup>
    </b>Pinatay ngayon ng mga saserdote ang mga iyon at nagharap ng handog <div id="page727"></div>ukol sa kasalanan sa pamamagitan ng dugo ng mga iyon sa ibabaw ng altar, upang magbayad-sala para sa buong Israel; sapagkat sinabi ng hari na ang handog na sinusunog at ang handog ukol sa kasalanan ay dapat gawin para sa buong Israel.</div>
  <div id="chapter29_verse25">
    <b>
      <sup>25 </sup>
    </b>Samantala, inilagay niya ang mga Levita sa bahay ni Jehova, na may mga simbalo, may mga panugtog na de-kuwerdas at may mga alpa, ayon sa utos ni David at ni Gad na tagapangitain ng hari at ni Natan na propeta, sapagkat ang utos ay nagmula sa kamay ni Jehova sa pamamagitan ng kaniyang mga propeta. </div>
  <div id="chapter29_verse26">
    <b>
      <sup>26 </sup>
    </b>Kaya ang mga Levita ay nanatiling nakatayo na may mga panugtog ni David, at gayundin ang mga saserdoteng may mga trumpeta.</div>
  <div id="chapter29_verse27">
    <b>
      <sup>27 </sup>
    </b>At si Hezekias ay nagsabi na ihandog ang haing sinusunog sa ibabaw ng altar; at nang sandaling pasimulan ang handog na sinusunog, ang awit kay Jehova ay nagsimula at gayundin ang mga trumpeta, sa ilalim nga ng pangunguna ng mga panugtog ni David na hari ng Israel. </div>
  <div id="chapter29_verse28">
    <b>
      <sup>28 </sup>
    </b>At ang buong kongregasyon ay yumuyukod habang ang awit ay umaalingawngaw at ang mga trumpeta ay tumutunog nang malakas—ang lahat ng ito ay hanggang sa matapos ang handog na sinusunog. </div>
  <div id="chapter29_verse29">
    <b>
      <sup>29 </sup>
    </b>At nang matapos nilang ihandog ito, ang hari at ang lahat niyaong masusumpungang kasama niya ay yumukod at nagpatirapa. </div>
  <div id="chapter29_verse30">
    <b>
      <sup>30 </sup>
    </b>Si Hezekias na hari at ang mga prinsipe ay nagsabi ngayon sa mga Levita na purihin si Jehova sa mga salita ni David at ni Asap na tagapangitain. Kaya nagsimula silang maghandog ng papuri na may kasama pang pagsasaya, at sila ay yumuyukod at nagpapatirapa.</div>
  <div id="chapter29_verse31">
    <b>
      <sup>31 </sup>
    </b>Sa gayon ay sumagot si Hezekias at nagsabi: “Ngayon ay pinuspos ninyo ang inyong kamay ng kapangyarihan para kay Jehova. Lumapit kayo, at magdala kayo ng mga hain at mga haing pasasalamat sa bahay ni Jehova.” At ang kongregasyon ay nagsimulang magdala ng mga hain at mga haing pasasalamat, at gayundin ang lahat ng may pusong nagkukusa, ng mga handog na sinusunog. </div>
  <div id="chapter29_verse32">
    <b>
      <sup>32 </sup>
    </b>At ang bilang ng mga handog na sinusunog na dinala ng kongregasyon ay umabot sa pitumpung baka, isang daang barakong tupa, dalawang daang lalaking kordero—ang lahat ng ito ay handog na sinusunog para kay Jehova; </div>
  <div id="chapter29_verse33">
    <b>
      <sup>33 </sup>
    </b>at gayundin ang mga banal na handog, anim na raang baka at tatlong libo sa kawan. </div>
  <div id="chapter29_verse34">
    <b>
      <sup>34 </sup>
    </b>Gayunma’y napakakaunti ng mga saserdote, at hindi nila kayang balatan ang lahat ng handog na sinusunog. Kaya tinulungan sila ng kanilang mga kapatid na mga Levita hanggang sa matapos ang gawain at hanggang sa mapabanal ng mga saserdote ang kanilang sarili, sapagkat ang mga Levita ay higit na matuwid ang puso para sa pagpapabanal ng kanilang sarili kaysa sa mga saserdote. </div>
  <div id="chapter29_verse35">
    <b>
      <sup>35 </sup>
    </b>At, gayundin, ang mga handog na sinusunog ay pagkarami-rami kasama ng matatabang piraso ng mga haing pansalu-salo at kasama ng mga handog na inumin para sa mga handog na sinusunog. Sa gayon ay inihanda ang paglilingkod sa bahay ni Jehova. </div>
  <div id="chapter29_verse36">
    <b>
      <sup>36 </sup>
    </b>Dahil dito ay nagsaya si Hezekias at ang buong bayan sa dahilang ang tunay na Diyos ay naghanda para sa bayan, sapagkat naganap nang biglaan ang bagay na iyon.</div>
</div>