<div><div id="chapter3_verse1"><span class="w_ch"><b>3 </b></span>Dahil dito ako, si Pablo, ang bilanggo ni Kristo Jesus alang-alang sa inyo, na mga tao ng mga bansaâ€” </div><div id="chapter3_verse2"><b><sup>2 </sup></b>kung tunay ngang narinig ninyo ang tungkol sa pagiging katiwala ng di-sana-nararapat na kabaitan ng Diyos na ibinigay sa akin ukol sa inyo, </div><div id="chapter3_verse3"><b><sup>3 </sup></b>na sa pamamagitan ng pagsisiwalat ay ipinaalam sa akin ang sagradong lihim, gaya ng isinulat ko sa maikli noong una. </div><div id="chapter3_verse4"><b><sup>4 </sup></b>Batay rito, kapag binasa ninyo ito, matatanto ninyo ang taglay kong pagkaunawa sa sagradong lihim ng Kristo. </div><div id="chapter3_verse5"><b><sup>5 </sup></b>Sa ibang mga salinlahi ang lihim na ito ay hindi ipinaalam sa mga anak ng mga tao gaya ng isiniwalat na ngayon sa kaniyang banal na mga apostol at mga propeta sa pamamagitan ng espiritu, </div><div id="chapter3_verse6"><b><sup>6 </sup></b>samakatuwid nga, na ang mga tao ng mga bansa ay magiging mga kasamang tagapagmana at mga kasangkap ng katawan at mga kabahagi natin sa pangako kaisa ni Kristo Jesus sa pamamagitan ng mabuting balita. </div><div id="chapter3_verse7"><b><sup>7 </sup></b>Ako ay naging isang ministro nito ayon sa walang-bayad na kaloob ng di-sana-nararapat na kabaitan ng Diyos na ibinigay sa akin ayon sa paraan ng pagkilos ng kaniyang kapangyarihan.</div><div id="chapter3_verse8"><b><sup>8 </sup></b>Sa akin, isang tao na mas mababa kaysa sa pinakamababa sa lahat ng mga banal, ay ibinigay ang di-sana-nararapat na kabaitang ito, upang maipahayag ko sa mga bansa ang mabuting balita tungkol sa di-maarok na kayamanan ng Kristo </div><div id="chapter3_verse9"><b><sup>9 </sup></b>at maipakita sa mga tao kung paanong pinangangasiwaan ang sagradong lihim na mula noong nakalipas na panahong walang takda ay nakatago sa Diyos, na lumalang ng lahat ng mga bagay. </div><div id="chapter3_verse10"><b><sup>10 </sup></b>Upang ngayon sa pamamagitan ng kongregasyon ay maipaalam sa mga pamahalaan at sa mga awtoridad sa makalangit na mga dako ang malawak na pagkakasari-sari ng karunungan ng Diyos, </div><div id="chapter3_verse11"><b><sup>11 </sup></b>ayon sa walang-hanggang layunin na kaniyang binuo may kaugnayan sa Kristo, si Jesus na ating Panginoon, </div><div id="chapter3_verse12"><b><sup>12 </sup></b>na sa pamamagitan niya ay mayroon tayo nitong kalayaan sa pagsasalita at paglapit taglay ang pagtitiwala sa pamamagitan ng ating pananampalataya sa kaniya. </div><div id="chapter3_verse13"><b><sup>13 </sup></b>Kaya nga hinihiling ko sa inyo na huwag manghimagod dahil sa mga kapighatian kong ito alang-alang sa inyo, sapagkat ang mga ito ay nangangahulugan ng kaluwalhatian para sa inyo.</div><div id="chapter3_verse14"><b><sup>14 </sup></b>Dahil dito ay iniluluhod ko ang aking mga tuhod sa Ama, </div><div id="chapter3_verse15"><b><sup>15 </sup></b>na siyang pinagkakautangan ng pangalan ng bawat pamilya sa langit at sa lupa, </div><div id="chapter3_verse16"><b><sup>16 </sup></b>upang maipagkaloob niya sa inyo ayon sa kayamanan ng kaniyang kaluwalhatian na mapalakas ang pagkatao ninyo sa loob na may kapangyarihan sa pamamagitan ng kaniyang espiritu, </div><div id="chapter3_verse17"><b><sup>17 </sup></b>upang sa pamamagitan ng inyong pananampalataya ay patahanin ang Kristo sa inyong mga puso na may pag-ibig; upang kayo ay mag-ugat at maitayo sa pundasyon, </div><div id="chapter3_verse18"><b><sup>18 </sup></b>upang lubos na maintindihan ninyo kasama ng lahat ng mga banal kung ano ang lapad at haba at taas at lalim, </div><div id="chapter3_verse19"><b><sup>19 </sup></b>at upang makilala ang pag-ibig ng Kristo na nakahihigit sa kaalaman, upang mapuspos <div id="page1767"></div>kayo ng buong kalubusan na ibinibigay ng Diyos.</div><div id="chapter3_verse20"><b><sup>20 </sup></b>Ngayon sa isa na makagagawa ng ibayo pang higit sa lahat ng mga bagay na ating mahihingi o maiisip, ayon sa kaniyang kapangyarihan na kumikilos sa atin, </div><div id="chapter3_verse21"><b><sup>21 </sup></b>sumakaniya nawa ang kaluwalhatian sa pamamagitan ng kongregasyon at sa pamamagitan ni Kristo Jesus sa lahat ng mga salinlahi magpakailan-kailanman. Amen.</div></div>