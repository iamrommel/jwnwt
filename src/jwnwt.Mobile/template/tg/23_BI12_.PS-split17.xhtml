<div>
  <p class="w_biblebookname">Awit</p>
  <p class="sw">Panalangin ni David.</p>
  <p class="sl">
    <a id="chapter17"></a>
    <a id="chapter17_verse1"></a>
    <span class="w_ch">
      <b>17 </b>
    </span>Dinggin mo ang bagay na matuwid, O Jehova; bigyang-pansin mo ang aking pagsusumamo;</p>
  <p class="sz">Pakinggan mo ang aking panalangin na walang mga labing mapanlinlang.</p>
  <p class="sl">
    <a id="chapter17_verse2"></a>
    <b>
      <sup>2 </sup>
    </b>Mula nawa sa harap mo manggaling ang aking kahatulan;</p>
  <p class="sz">Masdan nawa ng iyong mga mata ang katuwiran.</p>
  <p class="sl">
    <a id="chapter17_verse3"></a>
    <b>
      <sup>3 </sup>
    </b>Sinuri mo ang aking puso, nagsiyasat ka sa gabi,</p>
  <p class="sz">Dinalisay mo ako; matutuklasan mong hindi ako nagpakana ng anuman.</p>
  <p class="sz">Ang aking bibig ay hindi sasalansang.</p>
  <p class="sl">
    <a id="chapter17_verse4"></a>
    <b>
      <sup>4 </sup>
    </b>Kung tungkol sa mga gawain ng mga tao,</p>
  <p class="sz">Sa pamamagitan ng salita ng iyong mga labi ay nag-ingat ako laban sa mga landas ng magnanakaw.</p>
  <p class="sl">
    <a id="chapter17_verse5"></a>
    <b>
      <sup>5 </sup>
    </b>Manatili nawa ang aking mga hakbang sa iyong mga landas,</p>
  <p class="sz">Na doon ay tiyak na hindi makikilos ang aking mga yapak.</p>
  <p class="sl">
    <a id="chapter17_verse6"></a>
    <b>
      <sup>6 </sup>
    </b>Ako mismo ay tumatawag sa iyo, sapagkat sasagutin mo ako, O Diyos.</p>
  <p class="sz">Ikiling mo sa akin ang iyong pandinig. Dinggin mo ang aking pananalita.</p>
  <p class="sl">
    <a id="chapter17_verse7"></a>
    <b>
      <sup>7 </sup>
    </b>Gawin mong kamangha-mangha ang iyong mga gawa ng maibiging-kabaitan, O Tagapagligtas niyaong mga nanganganlong</p>
  <p class="sz">Mula sa mga naghihimagsik laban sa iyong kanang kamay.</p>
  <p class="sl">
    <a id="chapter17_verse8"></a>
    <b>
      <sup>8 </sup>
    </b>Ingatan mo akong gaya ng balintataw ng mata,</p>
  <p class="sz">Ikubli mo nawa ako sa lilim ng iyong mga pakpak,</p>
  <p class="sl">
    <a id="chapter17_verse9"></a>
    <b>
      <sup>9 </sup>
    </b>Dahil sa balakyot na sumasamsam sa akin.</p>
  <p class="sz">Ang mga kaaway ng aking kaluluwa ay laging pumapalibot sa akin.</p>
  <p class="sl">
    <a id="chapter17_verse10"></a>
    <b>
      <sup>10 </sup>
    </b>Binalutan nila ang kanilang sarili ng sarili nilang taba;</p>
  <p class="sz">Sa pamamagitan ng kanilang bibig ay nagsasalita silang may kapalaluan;<a id="page866"></a></p>
  <p class="sl">
    <a id="chapter17_verse11"></a>
    <b>
      <sup>11 </sup>
    </b>Kung tungkol sa aming mga hakbang, ngayon ay pinalibutan nila kami;</p>
  <p class="sz">Itinititig nila ang kanilang mga mata upang magbuwal sa lupa.</p>
  <p class="sl">
    <a id="chapter17_verse12"></a>
    <b>
      <sup>12 </sup>
    </b>Ang kaniyang wangis ay tulad niyaong sa leon na nagnanasang manluray</p>
  <p class="sz">At tulad niyaong sa batang leon na nakaupo sa mga kubling dako.</p>
  <p class="sl">
    <a id="chapter17_verse13"></a>
    <b>
      <sup>13 </sup>
    </b>Bumangon ka, O Jehova; harapin mo siya nang mukhaan;</p>
  <p class="sz">Payukurin mo siya; maglaan ka ng pagtakas para sa aking kaluluwa mula sa balakyot sa pamamagitan ng iyong tabak,</p>
  <p class="sl">
    <a id="chapter17_verse14"></a>
    <b>
      <sup>14 </sup>
    </b>Mula sa mga tao, sa pamamagitan ng iyong kamay, O Jehova,</p>
  <p class="sz">Mula sa mga tao ng sistemang ito ng mga bagay, na ang kanilang bahagi ay nasa buhay na ito,</p>
  <p class="sz">At ang kanilang tiyan ay pinupuno mo ng iyong nakukubling kayamanan,</p>
  <p class="sp">Na nasisiyahan sa mga anak</p>
  <p class="sz">At nag-iimpok ng kanilang mga natira para sa kanilang mga anak.</p>
  <p class="sl">
    <a id="chapter17_verse15"></a>
    <b>
      <sup>15 </sup>
    </b>Sa ganang akin, mamasdan ko ang iyong mukha sa katuwiran;</p>
  <p class="sz">Masisiyahan ako na sa paggising ay makita ang iyong anyo.</p>
</div>