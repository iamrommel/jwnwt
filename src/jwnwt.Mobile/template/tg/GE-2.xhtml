<div>
  <div id="chapter2_verse1">
    <span class="w_ch">
      <b>2 </b>
    </span>Sa gayon ay natapos ang langit at ang lupa at ang buong hukbo nila. </div>
  <div id="chapter2_verse2">
    <b>
      <sup>2 </sup>
    </b>At sa ikapitong araw ay natapos ng Diyos ang kaniyang gawain na ginawa niya, at siya ay nagpasimulang magpahinga noong ikapitong araw mula sa lahat ng kaniyang gawain na ginawa niya. </div>
  <div id="chapter2_verse3">
    <b>
      <sup>3 </sup>
    </b>At pinasimulang pagpalain ng Diyos ang ikapitong araw at ginawa itong sagrado, sapagkat noon ay nagpapahinga na siya mula sa lahat ng kaniyang gawa na nilalang ng Diyos upang gawin.</div>
  <div id="chapter2_verse4">
    <b>
      <sup>4 </sup>
    </b>Ito ang kasaysayan ng langit at ng lupa noong panahon na lalangin ang mga ito, noong araw na gawin ng Diyos na Jehova ang lupa at langit.</div>
  <div id="chapter2_verse5">
    <b>
      <sup>5 </sup>
    </b>At wala pang palumpong sa parang ang masusumpungan sa lupa at wala pang pananim sa parang ang sumisibol, sapagkat <div id="page9"></div>ang Diyos na Jehova ay hindi pa nagpapaulan sa ibabaw ng lupa at wala pang tao upang magsaka ng lupa. </div>
  <div id="chapter2_verse6">
    <b>
      <sup>6 </sup>
    </b>Ngunit isang manipis na ulap ang pumapailanlang mula sa lupa at dinidiligan nito ang buong ibabaw ng lupa.</div>
  <div id="chapter2_verse7">
    <b>
      <sup>7 </sup>
    </b>At pinasimulang anyuan ng Diyos na Jehova ang tao mula sa alabok ng lupa at inihihip sa mga butas ng kaniyang ilong ang hininga ng buhay, at ang tao ay naging isang kaluluwang buháy. </div>
  <div id="chapter2_verse8">
    <b>
      <sup>8 </sup>
    </b>Gayundin, ang Diyos na Jehova ay nagtanim ng isang hardin sa Eden, sa dakong silangan, at doon niya inilagay ang tao na kaniyang inanyuan. </div>
  <div id="chapter2_verse9">
    <b>
      <sup>9 </sup>
    </b>Sa gayon ay pinatubo ng Diyos na Jehova mula sa lupa ang bawat punungkahoy na kanais-nais sa paningin at mabuting kainin at gayundin ang punungkahoy ng buhay sa gitna ng hardin at ang punungkahoy ng pagkakilala ng mabuti at masama.</div>
  <div id="chapter2_verse10">
    <b>
      <sup>10 </sup>
    </b>At may isang ilog na lumalabas mula sa Eden na dumidilig sa hardin, at mula roon ay nagsimula itong mahati at naging apat na sanga. </div>
  <div id="chapter2_verse11">
    <b>
      <sup>11 </sup>
    </b>Ang pangalan ng una ay Pison; iyon ang pumapalibot sa buong lupain ng Havila, kung saan may ginto. </div>
  <div id="chapter2_verse12">
    <b>
      <sup>12 </sup>
    </b>At ang ginto ng lupaing iyon ay mabuti. Naroon din ang sahing ng bedelio at ang batong onix. </div>
  <div id="chapter2_verse13">
    <b>
      <sup>13 </sup>
    </b>At ang pangalan ng ikalawang ilog ay Gihon; iyon ang pumapalibot sa buong lupain ng Cus. </div>
  <div id="chapter2_verse14">
    <b>
      <sup>14 </sup>
    </b>At ang pangalan ng ikatlong ilog ay Hidekel; iyon ang patungo sa silangan ng Asirya. At ang ikaapat na ilog ay ang Eufrates.</div>
  <div id="chapter2_verse15">
    <b>
      <sup>15 </sup>
    </b>At kinuha ng Diyos na Jehova ang tao at inilagay siya sa hardin ng Eden upang iyon ay sakahin at ingatan. </div>
  <div id="chapter2_verse16">
    <b>
      <sup>16 </sup>
    </b>At ang Diyos na Jehova ay nag-utos din sa tao ng ganito: “Mula sa bawat punungkahoy sa hardin ay makakakain ka hanggang masiyahan. </div>
  <div id="chapter2_verse17">
    <b>
      <sup>17 </sup>
    </b>Ngunit kung tungkol sa punungkahoy ng pagkakilala ng mabuti at masama ay huwag kang kakain mula roon, sapagkat sa araw na kumain ka mula roon ay tiyak na mamamatay ka.”</div>
  <div id="chapter2_verse18">
    <b>
      <sup>18 </sup>
    </b>At sinabi ng Diyos na Jehova: “Hindi mabuti para sa lalaki na manatiling nag-iisa. Gagawa ako ng isang katulong para sa kaniya, bilang kapupunan niya.” </div>
  <div id="chapter2_verse19">
    <b>
      <sup>19 </sup>
    </b>At inanyuan ng Diyos na Jehova mula sa lupa ang bawat mailap na hayop sa parang at bawat lumilipad na nilalang sa langit, at pinasimulan niyang dalhin sila sa lalaki upang tingnan kung ano ang itatawag niya sa bawat isa; at anuman ang itawag doon ng lalaki, sa bawat kaluluwang buháy, iyon ang naging pangalan niyaon. </div>
  <div id="chapter2_verse20">
    <b>
      <sup>20 </sup>
    </b>Kaya binigyan ng lalaki ng mga pangalan ang lahat ng maaamong hayop at ang mga lumilipad na nilalang sa langit at ang bawat mailap na hayop sa parang, ngunit para sa lalaki ay walang nasumpungang katulong bilang kapupunan niya. </div>
  <div id="chapter2_verse21">
    <b>
      <sup>21 </sup>
    </b>Dahil dito ang Diyos na Jehova ay nagpasapit ng isang mahimbing na tulog sa lalaki at, habang ito ay natutulog, kinuha niya ang isa sa mga tadyang nito at pagkatapos ay pinaghilom ang laman sa ibabaw nito. </div>
  <div id="chapter2_verse22">
    <b>
      <sup>22 </sup>
    </b>At ang tadyang na kinuha ng Diyos na Jehova mula sa lalaki ay ginawa niyang isang babae at dinala niya ito sa lalaki.</div>
  <div id="chapter2_verse23">
    <b>
      <sup>23 </sup>
    </b>Nang magkagayon ay sinabi ng lalaki:</div>
  <div id="chapter2_verse24">
    <b>
      <sup>24 </sup>
    </b>Iyan ang dahilan kung bakit iiwan ng lalaki ang kaniyang <div id="page10"></div>ama at ang kaniyang ina at pipisan siya sa kaniyang asawa at sila ay magiging isang laman. </div>
  <div id="chapter2_verse25">
    <b>
      <sup>25 </sup>
    </b>At kapuwa sila nanatiling hubad, ang lalaki at ang kaniyang asawa, gayunma’y hindi sila nahihiya.</div>
</div>