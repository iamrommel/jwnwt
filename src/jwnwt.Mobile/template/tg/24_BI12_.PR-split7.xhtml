<div>
  <p class="w_biblebookname">Kawikaan</p>
  <p class="sb">
    <a id="chapter7"></a>
    <a id="chapter7_verse1"></a>
    <span class="w_ch">
      <b>7 </b>
    </span>Anak ko, tuparin mo ang aking mga pananalita, at pakaingatan mo nawa sa iyo ang aking mga utos. <a id="chapter7_verse2"></a><b><sup>2 </sup></b>Ingatan mo ang aking mga utos at patuloy kang mabuhay, at ang aking kautusan tulad ng balintataw ng iyong mga mata. <a id="chapter7_verse3"></a><b><sup>3 </sup></b>Itali mo ang mga iyon sa iyong mga daliri, at isulat mo sa tapyas ng iyong puso. <a id="chapter7_verse4"></a><b><sup>4 </sup></b>Sabihin mo sa karunungan: “Ikaw ay aking kapatid na babae”; at ang pagkaunawa ay tawagin mo nawang “Kamag-anak na Babae,” <a id="chapter7_verse5"></a><b><sup>5 </sup></b>upang bantayan ka laban sa babaing di-kilala, laban sa banyaga na nagpapadulas ng kaniyang mga pananalita. <a id="chapter7_verse6"></a><b><sup>6 </sup></b>Sapagkat sa bintana ng aking bahay, sa pagitan ng aking sala-sala ay dumungaw ako, <a id="chapter7_verse7"></a><b><sup>7 </sup></b>upang mapagmasdan ko ang mga walang-karanasan. Ibig kong makapagsuri sa gitna ng mga anak na lalaki ng isang kabataang lalaki na kapos ang puso, <a id="chapter7_verse8"></a><b><sup>8 </sup></b>na dumaraan sa lansangang malapit sa kaniyang panulukan, at sa daang patungo sa kaniyang bahay ay humahayo ito, <a id="chapter7_verse9"></a><b><sup>9 </sup></b>sa takipsilim, sa kinagabihan ng araw, sa pagsapit ng gabi at ng karimlan. <a id="chapter7_verse10"></a><b><sup>10 </sup></b>At, narito! may babaing sumasalubong sa kaniya, na may kasuutan ng patutot at katusuhan ng puso. <a id="chapter7_verse11"></a><b><sup>11 </sup></b>Siya ay maingay at sutil. Ang kaniyang mga paa ay hindi namamalagi sa kaniyang bahay. <a id="chapter7_verse12"></a><b><sup>12 </sup></b>Ngayon ay nasa labas siya, ngayon ay nasa mga liwasan siya, at nag-aabang siya sa tabi ng bawat panulukan. <a id="chapter7_verse13"></a><b><sup>13 </sup></b>At sinunggaban niya ang lalaki at hinalikan niya ito. Tinapangan niya ang kaniyang mukha, at pinasimulan niyang sabihin sa kaniya:</p>
  <p class="sb">
    <a id="chapter7_verse14"></a>
    <b>
      <sup>14 </sup>
    </b>“Ang mga haing pansalu-salo ay naatang sa akin. Ngayon ay tinupad ko ang aking mga panata. <a id="chapter7_verse15"></a><b><sup>15 </sup></b>Kaya naman lumabas ako upang salubungin ka, upang hanapin ang iyong mukha, upang masumpungan kita. <a id="chapter7_verse16"></a><b><sup>16 </sup></b>Nilatagan ko ng mga kubrekama ang aking kama, ng mga bagay na may sari-saring kulay, ng lino ng Ehipto. <a id="chapter7_verse17"></a><b><sup>17 </sup></b>Nilagyan ko ang aking higaan ng mira, aloe at kanela. <a id="chapter7_verse18"></a><b><sup>18 </sup></b>Halika, inumin natin ang kalubusan ng ating pag-ibig hanggang sa umaga; masiyahan tayo sa isa’t isa sa mga kapahayagan ng pag-ibig. <a id="chapter7_verse19"></a><b><sup>19 </sup></b>Sapagkat ang asawang lalaki ay wala sa kaniyang bahay; naglakbay siya sa malayo. <a id="chapter7_verse20"></a><b><sup>20 </sup></b>Isang supot ng salapi ang dala niya sa kaniyang kamay. Sa araw ng kabilugan ng buwan ay uuwi siya sa kaniyang bahay.”</p>
  <p class="sb">
    <a id="chapter7_verse21"></a>
    <b>
      <sup>21 </sup>
    </b>Iniligaw siya ng babae sa pamamagitan ng maraming panghihikayat nito. Sa pamamagitan ng dulas ng mga labi nito ay inaakit siya nito. <a id="chapter7_verse22"></a><b><sup>22 </sup></b>Kaagad niya itong sinundan, tulad ng toro na pumaparoon sa patayan, at para bang kinabitan ng pangaw na pandisiplina sa taong mangmang, <a id="chapter7_verse23"></a><b><sup>23 </sup></b>hanggang sa biyakin ng palaso ang kaniyang atay, gaya ng ibong nagmamadali sa pagpasok sa bitag, at hindi niya nalalamang nasasangkot dito ang kaniya mismong kaluluwa.</p>
  <p class="sb">
    <a id="page1015"></a>
    <a id="chapter7_verse24"></a>
    <b>
      <sup>24 </sup>
    </b>At ngayon, O mga anak, makinig kayo sa akin at magbigay-pansin kayo sa mga pananalita ng aking bibig. <a id="chapter7_verse25"></a><b><sup>25 </sup></b>Ang iyong puso ay huwag nawang lumiko sa kaniyang mga daan. Huwag kang gumala-gala sa kaniyang mga landas. <a id="chapter7_verse26"></a><b><sup>26 </sup></b>Sapagkat marami na siyang naibuwal na patay, at ang lahat ng kaniyang napapatay ay marami. <a id="chapter7_verse27"></a><b><sup>27 </sup></b>Ang kaniyang bahay ay mga daang patungo sa Sheol; ang mga iyon ay pababa sa mga loobang silid ng kamatayan.</p>
</div>