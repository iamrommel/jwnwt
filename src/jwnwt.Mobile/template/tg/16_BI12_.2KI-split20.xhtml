<div>
  <p class="w_biblebookname">2 Hari</p>
  <p class="sb">
    <a id="chapter20"></a>
    <a id="chapter20_verse1"></a>
    <span class="w_ch">
      <b>20 </b>
    </span>Nang mga araw na iyon ay nagkasakit si Hezekias at nasa bingit na ng kamatayan. Kaya si Isaias na anak ni Amoz na propeta ay pumaroon sa kaniya at nagsabi sa kaniya: “Ito ang sinabi ni Jehova, ‘Mag-utos ka sa iyong sambahayan, sapagkat ikaw ay talagang mamamatay at hindi mabubuhay.’ ” <a id="chapter20_verse2"></a><b><sup>2 </sup></b>Sa gayon ay iniharap niya sa pader ang kaniyang mukha at nagsimulang manalangin kay Jehova, na sinasabi: <a id="chapter20_verse3"></a><b><sup>3 </sup></b>“Nagsusumamo ako sa iyo, O Jehova, alalahanin mo, pakisuyo, kung paanong lumakad ako sa harap mo na may pagkamatapat at may pusong sakdal, at ang mabuti sa iyong paningin ay ginawa ko.” At si Hezekias ay nagsimulang tumangis nang labis-labis.</p>
  <p class="sb">
    <a id="chapter20_verse4"></a>
    <b>
      <sup>4 </sup>
    </b>At nangyari, si Isaias ay hindi pa nakalalabas sa panggitnang looban nang dumating sa kaniya ang salita ni Jehova, na nagsasabi: <a id="chapter20_verse5"></a><b><sup>5 </sup></b>“Bumalik ka, at sabihin mo kay Hezekias na lider ng aking bayan, ‘Ito ang sinabi ni Jehova na Diyos ni David na iyong ninuno: “Narinig ko ang iyong panalangin. Nakita ko ang iyong mga luha. Narito, pagagalingin kita. Sa ikatlong araw ay aahon ka sa bahay ni Jehova. <a id="chapter20_verse6"></a><b><sup>6 </sup></b>At daragdagan ko nga ng labinlimang taon ang iyong mga araw, at mula sa palad ng hari ng Asirya ay ililigtas kita at ang lunsod na ito, at ipagtatanggol ko ang lunsod na ito alang-alang sa akin at alang-alang kay David na aking lingkod.” ’ ”</p>
  <p class="sb">
    <a id="chapter20_verse7"></a>
    <b>
      <sup>7 </sup>
    </b>At sinabi ni Isaias: “Kumuha kayo ng kakaning pinatuyong igos na pinipi.” Kaya kumuha sila at inilagay iyon sa bukol, pagkatapos ay unti-unti siyang gumaling.</p>
  <p class="sb">
    <a id="chapter20_verse8"></a>
    <b>
      <sup>8 </sup>
    </b>Samantala, sinabi ni Hezekias kay Isaias: “Ano ang tanda na pagagalingin ako ni Jehova at ako ay tiyak na aahon sa ikatlong araw sa bahay ni Jehova?” <a id="chapter20_verse9"></a><b><sup>9 </sup></b>Dito ay sinabi ni Isaias: “Ito ang tanda para sa iyo mula kay Jehova na isasagawa ni Jehova ang salita na sinalita niya: Susulong ba ang anino nang sampung baytang sa hagdan o aatras ba ito nang sampung baytang?” <a id="chapter20_verse10"></a><b><sup>10 </sup></b>Nang magkagayon ay sinabi ni Hezekias: “Madaling bagay sa anino na humaba nang sampung baytang, ngunit hindi ang pag-atras ng anino nang sampung baytang.” <a id="chapter20_verse11"></a><b><sup>11 </sup></b>Kaya si Isaias na propeta ay nagsimulang tumawag kay Jehova; at ang anino na nakababa na ay unti-unti niyang pinabalik sa mga baytang, samakatuwid ay sa mga baytang ng hagdan ni Ahaz, nang sampung baytang paatras.</p>
  <p class="sb">
    <a id="chapter20_verse12"></a>
    <b>
      <sup>12 </sup>
    </b>Nang panahong iyon ay nagpadala si Berodac-baladan na anak ni Baladan na hari ng Babilonya ng mga liham at ng isang kaloob kay Hezekias; sapagkat narinig niya na si Hezekias ay nagkasakit. <a id="chapter20_verse13"></a><b><sup>13 </sup></b>At si Hezekias ay nakinig sa kanila at ipinakita sa kanila ang kaniyang buong imbakang-yaman, ang pilak at ang ginto at ang langis <a id="page628"></a>ng balsamo at ang mainam na langis at ang kaniyang taguan ng mga armas at ang lahat ng masusumpungan sa kaniyang kabang-yaman. Walang anumang bagay na hindi ipinakita sa kanila ni Hezekias sa kaniyang sariling bahay at sa kaniyang buong pamunuan.</p>
  <p class="sb">
    <a id="chapter20_verse14"></a>
    <b>
      <sup>14 </sup>
    </b>Pagkatapos nito ay pumaroon si Isaias na propeta kay Haring Hezekias at sinabi sa kaniya: “Ano ang sinabi ng mga lalaking ito at saan sila nanggaling bago pumarito sa iyo?” Kaya sinabi ni Hezekias: “Nanggaling sila sa isang malayong lupain, mula sa Babilonya.” <a id="chapter20_verse15"></a><b><sup>15 </sup></b>At sinabi pa niya: “Ano ang nakita nila sa iyong bahay?” Dito ay sinabi ni Hezekias: “Ang lahat ng nasa aking bahay ay nakita nila. Wala akong hindi ipinakita sa kanila sa aking kabang-yaman.”</p>
  <p class="sb">
    <a id="chapter20_verse16"></a>
    <b>
      <sup>16 </sup>
    </b>At sinabi ni Isaias kay Hezekias: “Dinggin mo ang salita ni Jehova, <a id="chapter20_verse17"></a><b><sup>17 </sup></b>‘ “Narito! Ang mga araw ay dumarating, at ang lahat ng nasa iyong sariling bahay at inimbak ng iyong mga ninuno hanggang sa araw na ito ay dadalhin nga sa Babilonya. Walang anumang maiiwan,” ang sabi ni Jehova. <a id="chapter20_verse18"></a><b><sup>18 </sup></b>“At ang ilan sa sarili mong mga anak na manggagaling sa iyo na ipanganganak sa iyo ay kukunin at magiging mga opisyal nga ng korte sa palasyo ng hari ng Babilonya.” ’ ”</p>
  <p class="sb">
    <a id="chapter20_verse19"></a>
    <b>
      <sup>19 </sup>
    </b>Sa gayon ay sinabi ni Hezekias kay Isaias: “Ang salita ni Jehova na sinalita mo ay mabuti.” At sinabi pa niya: “Hindi nga ba gayon, kung ang kapayapaan at katotohanan ay magpapatuloy sa aking sariling mga araw?”</p>
  <p class="sb">
    <a id="chapter20_verse20"></a>
    <b>
      <sup>20 </sup>
    </b>Kung tungkol sa iba pa sa mga pangyayari kay Hezekias at sa kaniyang buong kalakasan at kung paano niya ginawa ang tipunang-tubig at ang padaluyan at sa gayon ay dinala ang tubig sa lunsod, hindi ba nakasulat ang mga iyon sa aklat ng mga pangyayari nang mga araw ng mga hari ng Juda? <a id="chapter20_verse21"></a><b><sup>21 </sup></b>Sa wakas si Hezekias ay humigang kasama ng kaniyang mga ninuno; at si Manases na kaniyang anak ay nagsimulang maghari bilang kahalili niya.</p>
</div>