<div>
  <div id="chapter5_verse1">
    <span class="w_ch">
      <b>5 </b>
    </span>Kung tungkol nga sa mga panahon at mga kapanahunan, mga kapatid, hindi na ninyo kailangang sulatan pa kayo ng anuman. </div>
  <div id="chapter5_verse2">
    <b>
      <sup>2 </sup>
    </b>Sapagkat kayo mismo ang lubusang nakaaalam na ang araw ni Jehova ay dumarating na kagayang-kagaya ng isang magnanakaw sa gabi. </div>
  <div id="chapter5_verse3">
    <b>
      <sup>3 </sup>
    </b>Kailanma’t kanilang sinasabi: “Kapayapaan at katiwasayan!” kung magkagayon ay kagyat na mapapasakanila ang biglang pagkapuksa gaya ng hapdi ng kabagabagan sa isang babaing nagdadalang-tao; <div id="page1787"></div>at sa anumang paraan ay hindi sila makatatakas. </div>
  <div id="chapter5_verse4">
    <b>
      <sup>4 </sup>
    </b>Ngunit kayo, mga kapatid, kayo ay wala sa kadiliman, upang ang araw na iyon ay umabot sa inyo gaya ng sa mga magnanakaw, </div>
  <div id="chapter5_verse5">
    <b>
      <sup>5 </sup>
    </b>sapagkat kayong lahat ay mga anak ng liwanag at mga anak ng araw. Hindi tayo nauukol sa gabi ni sa kadiliman man.</div>
  <div id="chapter5_verse6">
    <b>
      <sup>6 </sup>
    </b>Sa gayon nga, huwag na tayong matulog pa gaya ng ginagawa ng iba, kundi manatili tayong gising at panatilihin ang ating katinuan. </div>
  <div id="chapter5_verse7">
    <b>
      <sup>7 </sup>
    </b>Sapagkat yaong mga natutulog ay nasanay nang matulog sa gabi, at yaong mga nagpapakalasing ay madalas na lasing sa gabi. </div>
  <div id="chapter5_verse8">
    <b>
      <sup>8 </sup>
    </b>Ngunit kung para sa atin na nauukol sa araw, panatilihin natin ang ating katinuan at isuot ang baluti ng pananampalataya at pag-ibig at bilang helmet ay ang pag-asa ng kaligtasan; </div>
  <div id="chapter5_verse9">
    <b>
      <sup>9 </sup>
    </b>sapagkat itinakda tayo ng Diyos, hindi sa poot, kundi sa pagtatamo ng kaligtasan sa pamamagitan ng ating Panginoong Jesu-Kristo. </div>
  <div id="chapter5_verse10">
    <b>
      <sup>10 </sup>
    </b>Namatay siya para sa atin, upang, manatili man tayong gising o natutulog, tayo ay mabuhay na kasama niya. </div>
  <div id="chapter5_verse11">
    <b>
      <sup>11 </sup>
    </b>Kaya nga patuloy ninyong aliwin ang isa’t isa at patibayin ang isa’t isa, gaya nga ng ginagawa ninyo.</div>
  <div id="chapter5_verse12">
    <b>
      <sup>12 </sup>
    </b>Ngayon ay hinihiling namin sa inyo, mga kapatid, na isaalang-alang yaong mga nagpapagal sa gitna ninyo at namumuno sa inyo sa Panginoon at nagpapaalaala sa inyo; </div>
  <div id="chapter5_verse13">
    <b>
      <sup>13 </sup>
    </b>at bigyan sila ng higit pa kaysa di-pangkaraniwang konsiderasyon sa pag-ibig dahil sa kanilang gawain. Makipagpayapaan kayo sa isa’t isa. </div>
  <div id="chapter5_verse14">
    <b>
      <sup>14 </sup>
    </b>Sa kabilang dako naman, pinapayuhan namin kayo, mga kapatid, na paalalahanan ang magugulo, magsalita nang may pang-aliw sa mga kaluluwang nanlulumo, alalayan ang mahihina, magkaroon ng mahabang pagtitiis sa lahat. </div>
  <div id="chapter5_verse15">
    <b>
      <sup>15 </sup>
    </b>Tiyakin ninyo na walang sinumang gaganti ng pinsala para sa pinsala sa kaninuman, kundi laging itaguyod kung ano ang mabuti sa isa’t isa at sa lahat ng iba pa.</div>
  <div id="chapter5_verse16">
    <b>
      <sup>16 </sup>
    </b>Lagi kayong magsaya. </div>
  <div id="chapter5_verse17">
    <b>
      <sup>17 </sup>
    </b>Manalangin kayo nang walang lubay. </div>
  <div id="chapter5_verse18">
    <b>
      <sup>18 </sup>
    </b>May kaugnayan sa lahat ng bagay ay magpasalamat kayo. Sapagkat ito ang kalooban ng Diyos kaisa ni Kristo Jesus may kinalaman sa inyo. </div>
  <div id="chapter5_verse19">
    <b>
      <sup>19 </sup>
    </b>Huwag ninyong patayin ang apoy ng espiritu. </div>
  <div id="chapter5_verse20">
    <b>
      <sup>20 </sup>
    </b>Huwag ninyong hamakin ang mga panghuhula. </div>
  <div id="chapter5_verse21">
    <b>
      <sup>21 </sup>
    </b>Tiyakin ninyo ang lahat ng bagay; manghawakan kayong mahigpit sa kung ano ang mainam. </div>
  <div id="chapter5_verse22">
    <b>
      <sup>22 </sup>
    </b>Umiwas kayo mula sa bawat anyo ng kabalakyutan.</div>
  <div id="chapter5_verse23">
    <b>
      <sup>23 </sup>
    </b>Pabanalin nawa kayo nang lubusan ng mismong Diyos ng kapayapaan. At maingatan nawang malusog sa bawat bagay ang espiritu at kaluluwa at katawan ninyo sa paraang walang kapintasan sa pagkanaririto ng ating Panginoong Jesu-Kristo. </div>
  <div id="chapter5_verse24">
    <b>
      <sup>24 </sup>
    </b>Siya na tumatawag sa inyo ay tapat, at gagawin din niya iyon.</div>
  <div id="chapter5_verse25">
    <b>
      <sup>25 </sup>
    </b>Mga kapatid, magpatuloy kayo sa pananalangin para sa amin.</div>
  <div id="chapter5_verse26">
    <b>
      <sup>26 </sup>
    </b>Batiin ninyo ang lahat ng mga kapatid ng banal na halik.</div>
  <div id="chapter5_verse27">
    <b>
      <sup>27 </sup>
    </b>Binibigyan ko kayo ng taimtim na pananagutan sa pamamagitan ng Panginoon na ang liham na ito ay basahin sa lahat ng mga kapatid.</div>
  <div id="chapter5_verse28">
    <b>
      <sup>28 </sup>
    </b>Sumainyo nawa ang di-sana-nararapat na kabaitan ng ating Panginoong Jesu-Kristo.</div>
</div>