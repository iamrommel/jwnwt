<div>
  <div id="chapter15_verse1">
    <span class="w_ch">
      <b>15 </b>
    </span>Ang sagot, kapag mahinahon, ay pumapawi ng pagngangalit, ngunit ang salitang nakasasakit ay pumupukaw ng galit.</div>
  <div id="chapter15_verse2">
    <b>
      <sup>2 </sup>
    </b>Ang dila ng marurunong ay gumagawa ng mabuti dahil sa kaalaman, ngunit ang bibig ng mga hangal ay binubukalan ng kamangmangan.</div>
  <div id="chapter15_verse3">
    <b>
      <sup>3 </sup>
    </b>Ang mga mata ni Jehova ay nasa lahat ng dako, nagbabantay sa masasama at sa mabubuti.</div>
  <div id="chapter15_verse4">
    <b>
      <sup>4 </sup>
    </b>Ang kahinahunan ng dila ay punungkahoy ng buhay, ngunit ang pagpilipit nito ay pagkalugmok ng espiritu.</div>
  <div id="chapter15_verse5">
    <b>
      <sup>5 </sup>
    </b>Ang sinumang mangmang ay nagwawalang-galang sa disiplina ng kaniyang ama, ngunit ang sinumang nagpapakundangan sa saway ay matalino.</div>
  <div id="chapter15_verse6">
    <b>
      <sup>6 </sup>
    </b>Sa bahay ng matuwid ay sagana ang nakaimbak, ngunit sa ani ng balakyot ay may pagsumpa.</div>
  <div id="chapter15_verse7">
    <b>
      <sup>7 </sup>
    </b>Ang mga labi ng marurunong ay laging nagsasabog ng kaalaman, ngunit ang puso ng mga hangal ay hindi gayon.</div>
  <div id="chapter15_verse8">
    <b>
      <sup>8 </sup>
    </b>Ang hain ng mga balakyot ay karima-rimarim kay Jehova, ngunit ang panalangin ng mga matuwid ay kalugud-lugod sa kaniya.</div>
  <div id="chapter15_verse9">
    <b>
      <sup>9 </sup>
    </b>Ang lakad ng balakyot ay karima-rimarim kay Jehova, ngunit ang nagtataguyod ng katuwiran ay iniibig niya.</div>
  <div id="chapter15_verse10">
    <b>
      <sup>10 </sup>
    </b>Ang disiplina ay masama sa isa na lumilihis ng landas; ang sinumang napopoot sa saway ay mamamatay.</div>
  <div id="chapter15_verse11">
    <b>
      <sup>11 </sup>
    </b>Ang Sheol at ang dako ng pagkapuksa ay nasa harap ni Jehova. Gaano pa kaya ang mga <div id="page1025"></div>puso ng mga anak ng sangkatauhan!</div>
  <div id="chapter15_verse12">
    <b>
      <sup>12 </sup>
    </b>Ang manunuya ay hindi umiibig sa sumasaway sa kaniya. Sa marurunong ay hindi siya paroroon.</div>
  <div id="chapter15_verse13">
    <b>
      <sup>13 </sup>
    </b>Ang masayang puso ay may mabuting epekto sa mukha, ngunit dahil sa kirot sa puso ay may bagbag na espiritu.</div>
  <div id="chapter15_verse14">
    <b>
      <sup>14 </sup>
    </b>Ang pusong may unawa ay yaong naghahanap ng kaalaman, ngunit ang bibig ng mga taong hangal ay yaong nagmimithi ng kamangmangan.</div>
  <div id="chapter15_verse15">
    <b>
      <sup>15 </sup>
    </b>Ang lahat ng mga araw ng isang napipighati ay masama; ngunit ang may mabuting puso ay laging may piging.</div>
  <div id="chapter15_verse16">
    <b>
      <sup>16 </sup>
    </b>Mas mabuti ang kaunti na may pagkatakot kay Jehova kaysa sa saganang panustos na may kasamang kalituhan.</div>
  <div id="chapter15_verse17">
    <b>
      <sup>17 </sup>
    </b>Mas mabuti ang pagkaing gulay na doon ay may pag-ibig kaysa sa pinatabang toro na may kasamang poot.</div>
  <div id="chapter15_verse18">
    <b>
      <sup>18 </sup>
    </b>Ang taong nagngangalit ay pumupukaw ng pagtatalo, ngunit ang mabagal sa pagkagalit ay nagpapatahimik ng pag-aaway.</div>
  <div id="chapter15_verse19">
    <b>
      <sup>19 </sup>
    </b>Ang daan ng tamad ay tulad ng bakod na matinik na palumpong, ngunit ang landas ng mga matuwid ay patag na daan.</div>
  <div id="chapter15_verse20">
    <b>
      <sup>20 </sup>
    </b>Ang anak na marunong ay yaong nagpapasaya sa ama, ngunit ang taong hangal ay humahamak sa kaniyang ina.</div>
  <div id="chapter15_verse21">
    <b>
      <sup>21 </sup>
    </b>Ang kamangmangan ay kasayahan niyaong kapos ang puso, ngunit ang taong may kaunawaan ay yumayaong deretso sa unahan.</div>
  <div id="chapter15_verse22">
    <b>
      <sup>22 </sup>
    </b>Nabibigo ang mga plano kung saan walang matalik na usapan, ngunit sa karamihan ng mga tagapayo ay may naisasagawa.</div>
  <div id="chapter15_verse23">
    <b>
      <sup>23 </sup>
    </b>Ang tao ay may kasayahan sa sagot ng kaniyang bibig, at ang salita sa tamang panahon, O anong buti!</div>
  <div id="chapter15_verse24">
    <b>
      <sup>24 </sup>
    </b>Ang landas ng buhay ay paitaas sa isa na kumikilos nang may kaunawaan, upang makaiwas sa Sheol sa ibaba.</div>
  <div id="chapter15_verse25">
    <b>
      <sup>25 </sup>
    </b>Ang bahay ng mga palalo ay gigibain ni Jehova, ngunit itatatag niya ang hangganan ng babaing balo.</div>
  <div id="chapter15_verse26">
    <b>
      <sup>26 </sup>
    </b>Ang mga pakana ng masama ay karima-rimarim kay Jehova, ngunit ang kaiga-igayang mga pananalita ay malinis.</div>
  <div id="chapter15_verse27">
    <b>
      <sup>27 </sup>
    </b>Ang nagtitipon ng di-tapat na pakinabang ay nagdadala ng sumpa sa kaniyang sariling sambahayan, ngunit ang napopoot sa mga kaloob ang siyang mananatiling buh√°y.</div>
  <div id="chapter15_verse28">
    <b>
      <sup>28 </sup>
    </b>Ang puso ng matuwid ay nagbubulay-bulay upang makasagot, ngunit ang bibig ng mga balakyot ay binubukalan ng masasamang bagay.</div>
  <div id="chapter15_verse29">
    <b>
      <sup>29 </sup>
    </b>Si Jehova ay malayo sa mga balakyot, ngunit ang panalangin ng mga matuwid ay dinirinig niya.</div>
  <div id="chapter15_verse30">
    <b>
      <sup>30 </sup>
    </b>Ang ningning ng mga mata ay nagpapasaya ng puso; ang mabuting ulat ay nagpapataba ng mga buto.</div>
  <div id="chapter15_verse31">
    <b>
      <sup>31 </sup>
    </b>Ang taingang nakikinig sa saway ng buhay ay tumatahan sa gitna mismo ng mga taong marurunong.</div>
  <div id="chapter15_verse32">
    <b>
      <sup>32 </sup>
    </b>Ang sinumang umiiwas sa disiplina ay nagtatakwil ng sarili niyang kaluluwa, ngunit ang nakikinig sa saway ay nagtatamo ng puso.</div>
  <div id="chapter15_verse33">
    <b>
      <sup>33 </sup>
    </b>Ang pagkatakot kay Jehova ay disiplinang patungo sa karunungan, at bago ang kaluwalhatian ay may kapakumbabaan.</div>
</div>