<div>
  <p class="w_biblebookname">Awit</p>
  <p class="sl">
    <a id="chapter104"></a>
    <a id="chapter104_verse1"></a>
    <span class="w_ch">
      <b>104 </b>
    </span>Pagpalain mo si Jehova, O kaluluwa ko.</p>
  <p class="sz">O Jehova na aking Diyos, ikaw ay lubhang dakila.</p>
  <p class="sz">Dinamtan mo ang iyong sarili ng dangal at karilagan,</p>
  <p class="sl">
    <a id="chapter104_verse2"></a>
    <b>
      <sup>2 </sup>
    </b>Binabalutan mo ang iyong sarili ng liwanag na parang kasuutan,</p>
  <p class="sz">Na iniuunat ang langit na tulad ng telang pantolda,</p>
  <p class="sl">
    <a id="chapter104_verse3"></a>
    <b>
      <sup>3 </sup>
    </b>Ang Isa na nagtatayo ng kaniyang mga pang-itaas na silid na may mga biga sa mismong tubig,</p>
  <p class="sz">Na ginagawang kaniyang karo ang mga ulap,</p>
  <p class="sz">Na lumalakad sa mga pakpak ng hangin,</p>
  <p class="sl">
    <a id="chapter104_verse4"></a>
    <a id="page959"></a>
    <b>
      <sup>4 </sup>
    </b>Na ginagawang mga espiritu ang kaniyang mga anghel,</p>
  <p class="sz">Lumalamong apoy naman ang kaniyang mga lingkod.</p>
  <p class="sl">
    <a id="chapter104_verse5"></a>
    <b>
      <sup>5 </sup>
    </b>Itinatag niya ang lupa sa mga tatag na dako nito;</p>
  <p class="sz">Hindi ito makikilos hanggang sa panahong walang takda, o magpakailanman.</p>
  <p class="sl">
    <a id="chapter104_verse6"></a>
    <b>
      <sup>6 </sup>
    </b>Tinakpan mo ito ng matubig na kalaliman na tulad ng kasuutan.</p>
  <p class="sz">Ang tubig ay nakatayo sa ibabaw ng mismong mga bundok.</p>
  <p class="sl">
    <a id="chapter104_verse7"></a>
    <b>
      <sup>7 </sup>
    </b>Sa iyong pagsaway ay tumakas sila;</p>
  <p class="sz">Sa dagundong ng iyong kulog ay nagtatakbo sila sa takot—</p>
  <p class="sl">
    <a id="chapter104_verse8"></a>
    <b>
      <sup>8 </sup>
    </b>Ang mga bundok ay umahon,</p>
  <p class="sz">Ang mga kapatagang libis ay lumusong—</p>
  <p class="sz">Sa dakong itinatag mo para sa kanila.</p>
  <p class="sl">
    <a id="chapter104_verse9"></a>
    <b>
      <sup>9 </sup>
    </b>Isang hangganan ang iyong itinakda, na sa kabila nito ay hindi sila makalalampas,</p>
  <p class="sz">Upang hindi na nila muling takpan ang lupa.</p>
  <p class="sl">
    <a id="chapter104_verse10"></a>
    <b>
      <sup>10 </sup>
    </b>Isinusugo niya ang mga bukal sa mga agusang libis;</p>
  <p class="sz">Sa pagitan ng mga bundok ay patuloy silang umaagos.</p>
  <p class="sl">
    <a id="chapter104_verse11"></a>
    <b>
      <sup>11 </sup>
    </b>Patuloy nilang pinaiinom ang lahat ng mababangis na hayop sa malawak na parang;</p>
  <p class="sz">Ang mga sebra ay laging nagpapamatid-uhaw.</p>
  <p class="sl">
    <a id="chapter104_verse12"></a>
    <b>
      <sup>12 </sup>
    </b>Sa ibabaw nila ay dumadapo ang mga lumilipad na nilalang sa langit;</p>
  <p class="sz">Mula sa malalagong dahon ay nagpaparinig sila ng kanilang huni.</p>
  <p class="sl">
    <a id="chapter104_verse13"></a>
    <b>
      <sup>13 </sup>
    </b>Dinidilig niya ang mga bundok mula sa kaniyang mga pang-itaas na silid.</p>
  <p class="sz">Ang lupa ay busóg sa bunga ng iyong mga gawa.</p>
  <p class="sl">
    <a id="chapter104_verse14"></a>
    <b>
      <sup>14 </sup>
    </b>Nagpapasibol siya ng luntiang damo para sa mga hayop,</p>
  <p class="sz">At ng mga pananim para sa paglilingkod sa sangkatauhan,</p>
  <p class="sz">Upang maglabas ng pagkain mula sa lupa,</p>
  <p class="sl">
    <a id="chapter104_verse15"></a>
    <b>
      <sup>15 </sup>
    </b>At ng alak na nagpapasaya sa puso ng taong mortal,</p>
  <p class="sz">Upang paningningin ng langis ang mukha,</p>
  <p class="sz">At ng tinapay na nagpapalakas sa puso ng taong mortal.</p>
  <p class="sl">
    <a id="chapter104_verse16"></a>
    <b>
      <sup>16 </sup>
    </b>Ang mga punungkahoy ni Jehova ay busóg,</p>
  <p class="sz">Ang mga sedro ng Lebanon na kaniyang itinanim,</p>
  <p class="sl">
    <a id="chapter104_verse17"></a>
    <b>
      <sup>17 </sup>
    </b>Na pinamumugaran ng mga ibon.</p>
  <p class="sz">Kung tungkol sa siguana, ang mga puno ng enebro ang bahay nito.</p>
  <p class="sl">
    <a id="chapter104_verse18"></a>
    <b>
      <sup>18 </sup>
    </b>Ang matataas na bundok ay para sa mga kambing-bundok;</p>
  <p class="sz">Ang malalaking bato ay kanlungan para sa mga kuneho sa batuhan.</p>
  <p class="sl">
    <a id="chapter104_verse19"></a>
    <b>
      <sup>19 </sup>
    </b>Ginawa niya ang buwan para sa mga takdang panahon;</p>
  <p class="sz">Nalalamang lubos ng araw kung saan ito lulubog.</p>
  <p class="sl">
    <a id="chapter104_verse20"></a>
    <b>
      <sup>20 </sup>
    </b>Nagpapangyari ka ng kadiliman, upang maging gabi;</p>
  <p class="sz">Doon gumagala ang lahat ng maiilap na hayop sa kagubatan.</p>
  <p class="sl">
    <a id="chapter104_verse21"></a>
    <b>
      <sup>21 </sup>
    </b>Ang mga may-kilíng na batang leon ay umuungal dahil sa sisilain</p>
  <p class="sz">At dahil sa paghahanap ng <a id="page960"></a>kanilang pagkain mula sa Diyos.</p>
  <p class="sl">
    <a id="chapter104_verse22"></a>
    <b>
      <sup>22 </sup>
    </b>Ang araw ay nagsisimulang sumikat—nag-aalisan sila</p>
  <p class="sz">At nahihiga sila sa kani-kanilang taguang dako.</p>
  <p class="sl">
    <a id="chapter104_verse23"></a>
    <b>
      <sup>23 </sup>
    </b>Ang tao ay humahayo sa kaniyang gawain</p>
  <p class="sz">At sa kaniyang paglilingkod hanggang sa kinagabihan.</p>
  <p class="sl">
    <a id="chapter104_verse24"></a>
    <b>
      <sup>24 </sup>
    </b>Kay rami ng iyong mga gawa, O Jehova!</p>
  <p class="sz">Sa karunungan ay ginawa mong lahat ang mga iyon.</p>
  <p class="sz">Ang lupa ay punô ng iyong mga likha.</p>
  <p class="sl">
    <a id="chapter104_verse25"></a>
    <b>
      <sup>25 </sup>
    </b>Kung tungkol sa dagat na ito na napakalaki at napakaluwang,</p>
  <p class="sz">Doon ay may mga bagay na gumagala na walang bilang,</p>
  <p class="sz">Mga nilalang na buháy, maliliit at malalaki.</p>
  <p class="sl">
    <a id="chapter104_verse26"></a>
    <b>
      <sup>26 </sup>
    </b>Doon yumayaon ang mga barko;</p>
  <p class="sz">Kung tungkol sa Leviatan, siya ay inanyuan mo upang maglaro roon.</p>
  <p class="sl">
    <a id="chapter104_verse27"></a>
    <b>
      <sup>27 </sup>
    </b>Silang lahat—sa iyo sila naghihintay</p>
  <p class="sz">Upang mabigyan sila ng kanilang pagkain sa kapanahunan.</p>
  <p class="sl">
    <a id="chapter104_verse28"></a>
    <b>
      <sup>28 </sup>
    </b>Ang ibinibigay mo sa kanila ay kinukuha nila.</p>
  <p class="sz">Binubuksan mo ang iyong kamay—nabubusog sila ng mabubuting bagay.</p>
  <p class="sl">
    <a id="chapter104_verse29"></a>
    <b>
      <sup>29 </sup>
    </b>Kung ikukubli mo ang iyong mukha, naliligalig sila.</p>
  <p class="sz">Kung aalisin mo ang kanilang espiritu, pumapanaw sila,</p>
  <p class="sz">At bumabalik sila sa alabok.</p>
  <p class="sl">
    <a id="chapter104_verse30"></a>
    <b>
      <sup>30 </sup>
    </b>Kung isusugo mo ang iyong espiritu, sila ay nalalalang;</p>
  <p class="sz">At ginagawa mong bago ang balat ng lupa.</p>
  <p class="sl">
    <a id="chapter104_verse31"></a>
    <b>
      <sup>31 </sup>
    </b>Ang kaluwalhatian ni Jehova ay magiging hanggang sa panahong walang takda.</p>
  <p class="sz">Si Jehova ay magsasaya sa kaniyang mga gawa.</p>
  <p class="sl">
    <a id="chapter104_verse32"></a>
    <b>
      <sup>32 </sup>
    </b>Tinitingnan niya ang lupa, at ito ay nayayanig;</p>
  <p class="sz">Hinihipo niya ang mga bundok, at ang mga ito ay umuusok.</p>
  <p class="sl">
    <a id="chapter104_verse33"></a>
    <b>
      <sup>33 </sup>
    </b>Aawit ako kay Jehova sa buong buhay ko;</p>
  <p class="sz">Aawit ako ng papuri sa aking Diyos hangga’t ako ay nabubuhay.</p>
  <p class="sl">
    <a id="chapter104_verse34"></a>
    <b>
      <sup>34 </sup>
    </b>Maging kalugud-lugod nawa ang aking pagninilay-nilay tungkol sa kaniya.</p>
  <p class="sz">Ako, sa ganang akin, ay magsasaya kay Jehova.</p>
  <p class="sl">
    <a id="chapter104_verse35"></a>
    <b>
      <sup>35 </sup>
    </b>Ang mga makasalanan ay malilipol mula sa lupa;</p>
  <p class="sz">At kung tungkol sa mga balakyot, sila ay mawawala na.</p>
  <p class="sz">Pagpalain mo si Jehova, O kaluluwa ko. Purihin ninyo si Jah!</p>
</div>