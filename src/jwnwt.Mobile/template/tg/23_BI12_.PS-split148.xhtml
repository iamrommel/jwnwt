<div>
  <p class="w_biblebookname">Awit</p>
  <p class="sl">
    <a id="chapter148"></a>
    <a id="chapter148_verse1"></a>
    <span class="w_ch">
      <b>148 </b>
    </span>Purihin ninyo si Jah!</p>
  <p class="sz">Purihin ninyo si Jehova mula sa langit,</p>
  <p class="sz">Purihin ninyo siya sa kaitaasan.</p>
  <p class="sl">
    <a id="chapter148_verse2"></a>
    <b>
      <sup>2 </sup>
    </b>Purihin ninyo siya, ninyong lahat na mga anghel niya.</p>
  <p class="sz">Purihin ninyo siya, ninyong lahat na hukbo niya.</p>
  <p class="sl">
    <a id="chapter148_verse3"></a>
    <b>
      <sup>3 </sup>
    </b>Purihin ninyo siya, ninyong araw at buwan.</p>
  <p class="sz">Purihin ninyo siya, ninyong lahat na mga bituin ng liwanag.</p>
  <p class="sl">
    <a id="chapter148_verse4"></a>
    <b>
      <sup>4 </sup>
    </b>Purihin ninyo siya, ninyong mga langit ng mga langit,</p>
  <p class="sz">At ninyong tubig na nasa ibabaw ng langit.</p>
  <p class="sl">
    <a id="chapter148_verse5"></a>
    <b>
      <sup>5 </sup>
    </b>Purihin nila ang pangalan ni Jehova;</p>
  <p class="sz">Sapagkat siya ang nag-utos, at sila ay nalalang.</p>
  <p class="sl">
    <a id="chapter148_verse6"></a>
    <b>
      <sup>6 </sup>
    </b>At pinananatili niya sila magpakailanman, hanggang sa panahong walang takda.</p>
  <p class="sz">Isang tuntunin ang ibinigay niya, at hindi iyon lilipas.</p>
  <p class="sl">
    <a id="chapter148_verse7"></a>
    <b>
      <sup>7 </sup>
    </b>Purihin ninyo si Jehova mula sa lupa,</p>
  <p class="sz">Ninyong mga dambuhalang hayop-dagat at ninyong lahat na matubig na mga kalaliman,</p>
  <p class="sl">
    <a id="chapter148_verse8"></a>
    <b>
      <sup>8 </sup>
    </b>Kayong apoy at graniso, niyebe at makapal na usok,</p>
  <p class="sz">Ikaw na maunos na hangin, na gumaganap ng kaniyang salita,</p>
  <p class="sl">
    <a id="chapter148_verse9"></a>
    <b>
      <sup>9 </sup>
    </b>Kayong mga bundok at kayong lahat na mga burol,</p>
  <p class="sz">Kayong mga namumungang punungkahoy at kayong lahat na mga sedro,</p>
  <p class="sl">
    <a id="chapter148_verse10"></a>
    <b>
      <sup>10 </sup>
    </b>Kayong maiilap na hayop at kayong lahat na maaamong hayop,</p>
  <p class="sz">Kayong mga gumagapang na bagay at mga ibong may pakpak,</p>
  <p class="sl">
    <a id="chapter148_verse11"></a>
    <b>
      <sup>11 </sup>
    </b>Kayong mga hari sa lupa at kayong lahat na mga liping pambansa,</p>
  <p class="sz">Kayong mga prinsipe at kayong lahat na mga hukom sa lupa,</p>
  <p class="sl">
    <a id="chapter148_verse12"></a>
    <b>
      <sup>12 </sup>
    </b>Kayong mga binata at kayo ring mga dalaga,</p>
  <p class="sz">Kayong matatandang lalaki pati na ang mga batang lalaki.</p>
  <p class="sl">
    <a id="page1006"></a>
    <a id="chapter148_verse13"></a>
    <b>
      <sup>13 </sup>
    </b>Purihin nila ang pangalan ni Jehova,</p>
  <p class="sz">Sapagkat ang kaniyang pangalan lamang ang di-maabot sa kataasan.</p>
  <p class="sz">Ang kaniyang dangal ay nasa itaas ng lupa at langit.</p>
  <p class="sl">
    <a id="chapter148_verse14"></a>
    <b>
      <sup>14 </sup>
    </b>At itataas niya ang sungay ng kaniyang bayan,</p>
  <p class="sz">Ang papuri ng lahat ng kaniyang mga matapat,</p>
  <p class="sp">Ng mga anak ni Israel, na bayang malapit sa kaniya.</p>
  <p class="sz">Purihin ninyo si Jah!</p>
</div>