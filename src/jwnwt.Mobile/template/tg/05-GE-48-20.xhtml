<div><div id="chapter48_verse1"><span class="w_ch"><b>48 </b></span>At nangyari pagkatapos ng mga bagay na ito, sinabi kay Jose: “Narito, ang iyong ama ay nanghihina na.” Dahil dito ay isinama niya ang kaniyang dalawang anak na si Manases at si Efraim. </div><div id="chapter48_verse2"><b><sup>2 </sup></b>Nang magkagayon ay iniulat kay Jacob at sinabi: “Narito, ang iyong anak na si Jose ay naparito sa iyo.” Kaya ginamit ni Israel ang buo niyang lakas at umupo sa kaniyang higaan. </div><div id="chapter48_verse3"><b><sup>3 </sup></b>At sinabi ni Jacob kay Jose:</div><div id="chapter48_verse4"><b><sup>4 </sup></b>At sinabi niya sa akin, ‘Narito, ginagawa kitang palaanakin, at pararamihin kita at gagawin kitang isang kongregasyon ng mga bayan at ibibigay ko ang lupaing ito sa iyong binhi na kasunod mo bilang pag-aari hanggang sa panahong walang takda.’ </div><div id="chapter48_verse5"><b><sup>5 </sup></b>At ngayon ang iyong dalawang anak na ipinanganak sa iyo sa lupain ng Ehipto bago ako naparito sa iyo sa Ehipto, sila ay akin. Si Efraim at si Manases ay magiging akin tulad ni Ruben at ni Simeon. </div><div id="chapter48_verse6"><b><sup>6 </sup></b>Ngunit ang iyong supling na magiging anak mo kasunod nila ay magiging iyo. Kasama ng pangalan ng kanilang mga kapatid ay tatawagin sila sa kanilang mana. </div><div id="chapter48_verse7"><b><sup>7 </sup></b>At kung tungkol sa akin, nang dumating ako mula sa Padan, si Raquel ay namatay sa tabi ko sa lupain ng Canaan sa daan samantalang malayo pa ang lalakbaying lupain bago dumating ng Eprat, kung kaya inilibing ko siya roon sa daan patungo sa Eprat, na siyang Betlehem.”</div><div id="chapter48_verse8"><b><sup>8 </sup></b>Nang magkagayon ay nakita ni Israel ang mga anak ni Jose at sinabi: “Sino ang mga ito?” </div><div id="chapter48_verse9"><b><sup>9 </sup></b>Kaya sinabi ni Jose sa kaniyang ama: “Sila ang aking mga anak na ibinigay ng Diyos sa akin sa dakong ito.” Dahil dito ay sinabi niya: “Pakisuyo, dalhin mo sila sa akin upang pagpalain ko sila.” </div><div id="chapter48_verse10"><b><sup>10 </sup></b>At ang mga mata ni Israel ay malabo na dahil sa katandaan. Hindi na siya makakita. Kaya inilapit niya sila sa kaniya, at pagkatapos ay hinalikan niya sila at niyakap sila. </div><div id="chapter48_verse11"><b><sup>11 </sup></b>At sinabi ni Israel kay Jose: “Hindi ko akalaing makikita ko ang iyong mukha, ngunit narito, ipinakita rin sa akin ng Diyos ang iyong supling.” </div><div id="chapter48_verse12"><b><sup>12 </sup></b>Pagkatapos ay inilabas sila ni Jose mula sa kaniyang mga tuhod, at yumukod siya habang ang kaniyang mukha ay nakaharap sa lupa.</div><div id="chapter48_verse13"><b><sup>13 </sup></b>Dinala ngayon ni Jose ang dalawa, si Efraim sa pamamagitan ng kaniyang kanang kamay tungo sa kaliwa ni Israel, at si Manases sa pamamagitan ng kaniyang kaliwang kamay tungo sa kanan ni Israel, at inilapit sila sa kaniya. </div><div id="chapter48_verse14"><b><sup>14 </sup></b>Gayunman, iniunat ni Israel ang kaniyang kanang kamay at ipinatong iyon sa ulo ni Efraim, bagaman ito ang nakababata, at ang kaniyang kaliwang kamay sa ibabaw ng ulo ni Manases. Sinadya niyang ipatong nang gayon ang kaniyang mga kamay, yamang si Manases ang panganay. </div><div id="chapter48_verse15"><b><sup>15 </sup></b>At pinagpala niya si Jose at sinabi:</div><div id="chapter48_verse17"><b><sup>17 </sup></b>Nang makita ni Jose na pinanatili ng kaniyang ama ang kaniyang kanang kamay na nakapatong sa ulo ni Efraim, iyon ay naging di-kalugud-lugod sa kaniya, at tinangka niyang tanganan ang kamay ng kaniyang ama upang alisin iyon mula sa ulo ni Efraim at ilipat sa ulo ni Manases. </div><div id="chapter48_verse18"><b><sup>18 </sup></b>Kaya sinabi ni Jose sa kaniyang ama: “Hindi ganiyan, ama ko, sapagkat ito ang panganay. Ilagay mo ang iyong kanang kamay sa kaniyang ulo.” </div><div id="chapter48_verse19"><b><sup>19 </sup></b>Ngunit ang kaniyang ama ay tumanggi at nagsabi: “Alam ko, anak ko, alam ko. Siya rin ay magiging isang bayan at siya rin ay magiging dakila. Ngunit, magkagayunman, ang kaniyang nakababatang kapatid ay magiging mas dakila kaysa sa kaniya, at ang kaniyang supling ay magiging lubusang katumbas ng mga bansa.” </div><div id="chapter48_verse20"><b><sup>20 </sup></b>At patuloy niya silang pinagpala nang araw na iyon, na sinasabi:</div><div id="chapter48_verse21"><b><sup>21 </sup></b>Pagkatapos ay sinabi ni Israel kay Jose: “Narito, ako ay mamamatay na, ngunit ang Diyos ay tiyak na patuloy na sasainyo at ibabalik kayo sa lupain ng inyong mga ninuno. </div><div id="chapter48_verse22"><b><sup>22 </sup></b>Kung tungkol sa akin, ibinibigay ko sa iyo ang isang balikat ng lupain na higit kaysa sa iyong mga kapatid, na kinuha ko mula sa kamay ng mga Amorita sa pamamagitan ng aking tabak at sa pamamagitan ng aking busog.”</div></div>