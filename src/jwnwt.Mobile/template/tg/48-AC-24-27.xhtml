<div><div id="chapter24_verse1"><span class="w_ch"><b>24 </b></span>Pagkaraan ng limang araw ay bumaba ang mataas na saserdoteng si Ananias kasama ang ilan sa matatandang lalaki at ang isang pangmadlang tagapagsalita, isang Tertulo, at nagbigay sila ng impormasyon sa gobernador laban kay Pablo. </div><div id="chapter24_verse2"><b><sup>2 </sup></b>Nang tawagin siya, pinasimulan siyang akusahan ni Tertulo, na sinasabi:</div><div id="chapter24_verse3"><b><sup>3 </sup></b>sa lahat ng panahon at sa lahat din ng dako ay tinatanggap namin ito, Inyong Kamahalang Felix, na may napakalaking pasasalamat. </div><div id="chapter24_verse4"><b><sup>4 </sup></b>Ngunit upang hindi na kita magambala pa, nagsusumamo ako sa iyo na sa iyong kabaitan ay pakinggan mo kami sandali. </div><div id="chapter24_verse5"><b><sup>5 </sup></b>Sapagkat nasumpungan namin ang lalaking ito na isang taong mapanalot at nagsusulsol ng mga sedisyon sa gitna ng lahat ng mga Judio sa lahat ng dako ng tinatahanang lupa at isang tagapanguna ng sekta ng mga Nazareno, </div><div id="chapter24_verse6"><b><sup>6 </sup></b>isa na nagtangka ring lumapastangan sa templo at siyang dinakip namin. </div><div id="chapter24_verse7"><b><sup>7 </sup></b>—— </div><div id="chapter24_verse8"><b><sup>8 </sup></b>Mula sa kaniya ay malalaman mo mismo sa pamamagitan ng pagsusuri ang tungkol sa lahat ng mga bagay na ito na iniaakusa namin sa kaniya.”</div><div id="chapter24_verse9"><b><sup>9 </sup></b>Sa gayon ay sumali rin ang mga Judio sa pagtuligsa, na iginigiit na totoo ang mga bagay na ito. </div><div id="chapter24_verse10"><b><sup>10 </sup></b>At si Pablo, nang tanguan siya ng gobernador upang magsalita, ay sumagot:</div><div id="chapter24_verse11"><b><sup>11 </sup></b>sapagkat nasa kalagayan kang makaalam na may kinalaman sa akin ay hindi pa hihigit sa labindalawang araw mula nang umahon ako upang sumamba sa Jerusalem; </div><div id="chapter24_verse12"><b><sup>12 </sup></b>at hindi nila ako nasumpungan sa templo na nakikipagtalo sa kaninuman o nagsusulsol na dumagsang sama-sama ang mga mang-uumog, maging sa mga sinagoga man o sa buong lunsod. </div><div id="chapter24_verse13"><b><sup>13 </sup></b>Ni mapatutunayan man nila sa iyo ang mga bagay na iniaakusa nila sa akin ngayon. </div><div id="chapter24_verse14"><b><sup>14 </sup></b>Ngunit aaminin ko ito sa iyo, na, ayon sa daan na tinatawag nilang isang ‘sekta,’ sa ganitong paraan ako nag-uukol ng sagradong paglilingkod sa Diyos ng aking mga ninuno, sapagkat pinaniniwalaan ko ang lahat ng mga bagay na nakasaad sa Kautusan at nakasulat sa mga Propeta; </div><div id="chapter24_verse15"><b><sup>15 </sup></b>at ako ay may pag-asa sa Diyos, na siyang pag-asa na pinanghahawakan din ng mga taong ito, na magkakaroon ng pagkabuhay-muli kapuwa ng mga matuwid at mga di-matuwid. </div><div id="chapter24_verse16"><b><sup>16 </sup></b>Sa katunayan, sa bagay na ito ay patuluyan kong sinasanay ang aking sarili na magkaroon ng kamalayan na huwag makagawa ng anumang kasalanan laban sa Diyos at sa mga tao. </div><div id="chapter24_verse17"><b><sup>17 </sup></b>Kaya pagkaraan ng maraming taon ay dumating ako upang magdala ng mga kaloob ng awa sa aking bansa, at ng mga handog. </div><div id="chapter24_verse18"><b><sup>18 </sup></b>Habang ginagawa ko ang mga bagay na ito ay nasumpungan nila akong malinis sa seremonyal na paraan sa templo, ngunit hindi kasama ng isang pulutong o kasama sa isang kaguluhan. Ngunit may ilang Judio mula sa distrito ng Asia, </div><div id="chapter24_verse19"><b><sup>19 </sup></b>na dapat sanang naririto sa harap mo at mag-akusa sa akin kung mayroon silang anuman laban sa akin. </div><div id="chapter24_verse20"><b><sup>20 </sup></b>O kaya, hayaang ang mga taong narito ang magsabi sa ganang kanila kung anong kamalian ang nasumpungan nila habang ako ay nakatayo sa harap ng Sanedrin, </div><div id="chapter24_verse21"><b><sup>21 </sup></b>maliban ang may kinalaman sa isang kapahayagang ito na isinigaw ko samantalang nakatayo sa gitna nila, ‘Tungkol sa pagkabuhay-muli ng mga patay ay hinahatulan ako ngayon sa harap ninyo!’ ”</div><div id="chapter24_verse22"><b><sup>22 </sup></b>Gayunman, palibhasa’y nalalaman nang lubusan ang mga bagay-bagay may kinalaman sa Daang ito, ipinagpaliban muna ni Felix ang mga lalaki at sinabi: “Kapag bumaba si Lisias na kumandante ng militar, pagpapasiyahan ko ang mga bagay na ito na kinasasangkutan ninyo.” </div><div id="chapter24_verse23"><b><sup>23 </sup></b>At iniutos niya sa opisyal ng hukbo na ang lalaki ay ingatan at luwagan ang pagbabantay, at na huwag niyang pagbawalan ang sinuman sa kaniyang mga kasamahan sa pag-aasikaso sa kaniya.</div><div id="chapter24_verse24"><b><sup>24 </sup></b>Pagkaraan ng ilang araw ay dumating si Felix na kasama si Drusila na kaniyang asawa, na isang babaing Judio, at ipinatawag niya si Pablo at nakinig sa kaniya tungkol sa paniniwala kay Kristo Jesus. </div><div id="chapter24_verse25"><b><sup>25 </sup></b>Ngunit habang nagsasalita siya tungkol sa katuwiran at pagpipigil sa sarili at sa paghatol na darating, si Felix ay natakot at sumagot: “Sa ngayon ay humayo ka na, ngunit kapag nagkaroon ako ng naaangkop na panahon ay ipatatawag kitang muli.” <div id="page1685"></div></div><div id="chapter24_verse26"><b><sup>26 </sup></b>Ngunit, kasabay nito, umaasa siyang bibigyan siya ni Pablo ng salapi. Dahil diyan ay ipinatawag niya siya nang lalong malimit upang makipag-usap sa kaniya. </div><div id="chapter24_verse27"><b><sup>27 </sup></b>Ngunit, nang lumipas ang dalawang taon, si Felix ay hinalinhan ni Porcio Festo; at dahil nais ni Felix na kamtin ang pabor ng mga Judio, iniwan niyang nakagapos si Pablo.</div></div>