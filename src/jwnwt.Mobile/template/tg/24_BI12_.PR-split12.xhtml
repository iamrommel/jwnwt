<div>
  <div id="chapter12_verse1">
    <span class="w_ch">
      <b>12 </b>
    </span>Ang maibigin sa disiplina ay maibigin sa kaalaman, ngunit ang napopoot sa saway ay walang katuwiran.</div>
  <div id="chapter12_verse2">
    <b>
      <sup>2 </sup>
    </b>Ang isa na mabuti ay nagtatamo ng pagsang-ayon ni Jehova, ngunit ang taong may balakyot na mga kaisipan ay inaari niyang balakyot.</div>
  <div id="chapter12_verse3">
    <b>
      <sup>3 </sup>
    </b>Walang taong matibay na matatatag sa pamamagitan ng kabalakyutan; ngunit kung tungkol sa pinakaugat ng mga matuwid, hindi ito makikilos.</div>
  <div id="chapter12_verse4">
    <b>
      <sup>4 </sup>
    </b>Ang asawang babaing may kakayahan ay korona sa nagmamay-ari sa kaniya, ngunit ang babaing gumagawi nang kahiya-hiya ay parang kabulukan sa kaniyang mga buto.</div>
  <div id="chapter12_verse5">
    <b>
      <sup>5 </sup>
    </b>Ang mga kaisipan ng mga matuwid ay kahatulan; ang pag-ugit ng mga balakyot ay panlilinlang.</div>
  <div id="chapter12_verse6">
    <b>
      <sup>6 </sup>
    </b>Ang mga salita ng mga balakyot ay pag-aabang sa dugo, ngunit ang bibig ng mga matuwid ang magliligtas sa kanila.</div>
  <div id="chapter12_verse7">
    <b>
      <sup>7 </sup>
    </b>Ibinabagsak ang mga balakyot at sila ay wala na, ngunit ang bahay ng mga matuwid ay mananatiling nakatayo.</div>
  <div id="chapter12_verse8">
    <b>
      <sup>8 </sup>
    </b>Dahil sa kaniyang bibig na may karunungan ay pupurihin ang isang tao, ngunit ang may pilipit na puso ay hahamakin.</div>
  <div id="chapter12_verse9">
    <b>
      <sup>9 </sup>
    </b>Mas mabuti ang isang itinuturing na mababa ngunit may tagapaglingkod kaysa sa isang lumuluwalhati sa kaniyang sarili ngunit kapos sa tinapay.</div>
  <div id="chapter12_verse10">
    <b>
      <sup>10 </sup>
    </b>Pinangangalagaan ng matuwid ang kaluluwa ng kaniyang alagang hayop, ngunit ang kaawaan ng mga balakyot ay malupit.</div>
  <div id="chapter12_verse11">
    <b>
      <sup>11 </sup>
    </b>Ang nagsasaka ng kaniyang lupa ay mabubusog din sa tinapay, ngunit ang nagtataguyod ng mga bagay na walang kabuluhan ay kapos ang puso.</div>
  <div id="chapter12_verse12">
    <b>
      <sup>12 </sup>
    </b>Ninanasa ng balakyot ang nasilo sa lambat ng masasamang tao; ngunit kung tungkol sa ugat ng mga matuwid, ito ay nagbubunga.</div>
  <div id="chapter12_verse13">
    <b>
      <sup>13 </sup>
    </b>Dahil sa pagsalansang ng mga labi ay nasisilo ang masamang tao, ngunit ang matuwid ay nakalalabas sa kabagabagan.</div>
  <div id="chapter12_verse14">
    <b>
      <sup>14 </sup>
    </b>Mula sa bunga ng bibig ng isang tao ay nasisiyahan siya sa kabutihan, at ang mismong gawain <div id="page1021"></div>ng mga kamay ng isang tao ay babalik sa kaniya.</div>
  <div id="chapter12_verse15">
    <b>
      <sup>15 </sup>
    </b>Ang lakad ng mangmang ay tama sa kaniyang sariling paningin, ngunit ang nakikinig sa payo ay marunong.</div>
  <div id="chapter12_verse16">
    <b>
      <sup>16 </sup>
    </b>Mangmang ang taong naghahayag ng kaniyang pagkayamot sa araw ring iyon, ngunit ang matalino ay nagtatakip ng kasiraang-puri.</div>
  <div id="chapter12_verse17">
    <b>
      <sup>17 </sup>
    </b>Siyang nagbubunsod ng katapatan ay magsasabi ng matuwid, ngunit ang bulaang saksi, ng panlilinlang.</div>
  <div id="chapter12_verse18">
    <b>
      <sup>18 </sup>
    </b>May isa na nagsasalita nang di-pinag-iisipan na gaya ng mga saksak ng tabak, ngunit ang dila ng marurunong ay kagalingan.</div>
  <div id="chapter12_verse19">
    <b>
      <sup>19 </sup>
    </b>Ang labi ng katotohanan ang matibay na matatatag magpakailanman, ngunit ang dila ng kabulaanan ay magiging kasintagal lamang ng isang sandali.</div>
  <div id="chapter12_verse20">
    <b>
      <sup>20 </sup>
    </b>Ang panlilinlang ay nasa puso niyaong mga kumakatha ng kapinsalaan, ngunit yaong mga nagpapayo ng kapayapaan ay may kasayahan.</div>
  <div id="chapter12_verse21">
    <b>
      <sup>21 </sup>
    </b>Walang anumang nakasasakit ang mangyayari sa matuwid, ngunit ang mga balakyot ang siyang malilipos ng kapahamakan.</div>
  <div id="chapter12_verse22">
    <b>
      <sup>22 </sup>
    </b>Ang mga labing bulaan ay karima-rimarim kay Jehova, ngunit yaong mga gumagawing may katapatan ay kalugud-lugod sa kaniya.</div>
  <div id="chapter12_verse23">
    <b>
      <sup>23 </sup>
    </b>Ang taong matalino ay nagtatakip ng kaalaman, ngunit ang puso ng mga hangal ay naghahayag ng kamangmangan.</div>
  <div id="chapter12_verse24">
    <b>
      <sup>24 </sup>
    </b>Ang kamay ng mga masikap ang siyang mamamahala, ngunit ang kamay na makupad ay mauukol sa puwersahang pagtatrabaho.</div>
  <div id="chapter12_verse25">
    <b>
      <sup>25 </sup>
    </b>Ang pagkabalisa sa puso ng tao ang siyang magpapayukod nito, ngunit ang mabuting salita ang siyang nagpapasaya nito.</div>
  <div id="chapter12_verse26">
    <b>
      <sup>26 </sup>
    </b>Ang matuwid ay nagsisiyasat sa kaniyang sariling pastulan, ngunit ang lakad ng mga balakyot ang nagliligaw sa kanila.</div>
  <div id="chapter12_verse27">
    <b>
      <sup>27 </sup>
    </b>Ang pagkamakupad ay hindi makatutugis sa pangangasuhing mga hayop ng isa, ngunit ang masikap ay mahalagang yaman ng isang tao.</div>
  <div id="chapter12_verse28">
    <b>
      <sup>28 </sup>
    </b>Sa landas ng katuwiran ay may buhay, at sa paglalakbay sa daan nito ay walang kamatayan.</div>
</div>