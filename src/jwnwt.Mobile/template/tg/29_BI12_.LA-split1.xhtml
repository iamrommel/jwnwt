<div>
  <p class="w_biblebookname">Mga Panaghoy</p>
  <p class="ss">
    <span class="smcap">א </span>[<i>Alep</i>]</p>
  <p class="sl">
    <a id="chapter1"></a>
    <a id="chapter1_verse1"></a>
    <span class="w_ch">
      <b>1 </b>
    </span>O ano’t nakaupo siyang mag-isa, ang lunsod na dating punô ng mga tao!</p>
  <p class="sz">Ano’t naging tulad siya ng isang babaing balo, siya na dating matao sa gitna ng mga bansa!</p>
  <p class="sz">Ano’t siya na isang prinsesa sa gitna ng mga nasasakupang distrito ay naging ukol sa puwersahang pagtatrabaho!</p>
  <p class="ss">
    <span class="smcap">ב </span>[<i>Bet</i>]</p>
  <p class="sl">
    <a id="chapter1_verse2"></a>
    <b>
      <sup>2 </sup>
    </b>Labis-labis siyang tumatangis kung gabi, at ang kaniyang mga luha ay nasa kaniyang mga pisngi.</p>
  <p class="sz">Walang sinumang umaaliw sa kaniya mula sa lahat ng kaniyang mangingibig.</p>
  <p class="sz">Ang lahat ng kaniya mismong mga kasamahan ay nakitungo sa kaniya nang may kataksilan. Sila ay naging mga kaaway niya.</p>
  <p class="ss">
    <span class="smcap">ג </span>[<i>Gimel</i>]</p>
  <p class="sl">
    <a id="chapter1_verse3"></a>
    <b>
      <sup>3 </sup>
    </b>Ang Juda ay yumaon sa pagkatapon dahil sa kapighatian at dahil sa bigat ng pagkaalipin.</p>
  <p class="sz">Siya ay napilitang manahanan sa gitna ng mga bansa. Wala siyang nasumpungang pahingahang-dako.</p>
  <p class="sz">Inabutan siya ng lahat ng umuusig sa kaniya sa gitna ng mga nakapipighating kalagayan.</p>
  <p class="ss">
    <span class="smcap">ד </span>[<i>Dalet</i>]</p>
  <p class="sl">
    <a id="chapter1_verse4"></a>
    <b>
      <sup>4 </sup>
    </b>Ang mga daan ng Sion ay nagdadalamhati, sapagkat walang sinumang pumaparoon sa kapistahan.</p>
  <p class="sz">Ang lahat ng kaniyang mga pintuang-daan ay natiwangwang; ang kaniyang mga saserdote ay nagbubuntunghininga.</p>
  <p class="sz">Ang kaniyang mga dalaga ay lipos ng pamimighati, at siya naman ay may kapaitan.</p>
  <p class="ss">
    <span class="smcap">ה </span>[<i>He</i>]</p>
  <p class="sl">
    <a id="chapter1_verse5"></a>
    <b>
      <sup>5 </sup>
    </b>Ang kaniyang mga kalaban ang siyang naging ulo. Yaong mga kaaway niya ay hindi nababahala.</p>
  <p class="sz">Sapagkat si Jehova ang nagdulot sa kaniya ng pighati dahil sa dami ng kaniyang mga pagsalansang,</p>
  <p class="sz">Ang kaniyang sariling mga anak ay lumakad na mga bihag sa harap ng kalaban.</p>
  <p class="ss">
    <span class="smcap">ו </span>[<i>Waw</i>]</p>
  <p class="sl">
    <a id="chapter1_verse6"></a>
    <b>
      <sup>6 </sup>
    </b>At ang anak na babae ng Sion ay nawalan ng kaniyang buong karilagan.</p>
  <p class="sz">Ang kaniyang mga prinsipe ay naging gaya ng mga lalaking usa na walang masumpungang pastulan;</p>
  <p class="sz">At patuloy silang lumalakad na walang lakas sa harap ng tumutugis.</p>
  <p class="ss">
    <span class="smcap">ז </span>[<i>Zayin</i>]</p>
  <p class="sl">
    <a id="chapter1_verse7"></a>
    <b>
      <sup>7 </sup>
    </b>Naalaala ng Jerusalem noong mga araw ng kaniyang kapighatian at ng kaniyang mga taong walang tahanan</p>
  <p class="sz">Ang lahat ng kaniyang mga kanais-nais na bagay na naroroon mula <a id="page1251"></a>pa noong mga araw ng sinaunang panahon.</p>
  <p class="sz">Nang ang kaniyang bayan ay mahulog sa kamay ng kalaban at wala siyang katulong,</p>
  <p class="sz">Nakita siya ng mga kalaban. Pinagtawanan nila ang kaniyang pagkalugmok.</p>
  <p class="ss">
    <span class="smcap">ח </span>[<i>Ket</i>]</p>
  <p class="sl">
    <a id="chapter1_verse8"></a>
    <b>
      <sup>8 </sup>
    </b>Ang Jerusalem ay tahasang nagkasala. Kaya naman siya ay naging isa lamang nakamumuhing bagay.</p>
  <p class="sz">Itinuring siya ng lahat ng dating nagpaparangal sa kaniya bilang isang bagay na mababang-uri, sapagkat nakita nila ang kaniyang kahubaran.</p>
  <p class="sz">Siya ay nagbubuntunghininga rin at tumatalikod.</p>
  <p class="ss">
    <span class="smcap">ט </span>[<i>Tet</i>]</p>
  <p class="sl">
    <a id="chapter1_verse9"></a>
    <b>
      <sup>9 </sup>
    </b>Ang kaniyang karumihan ay nasa kaniyang laylayan. Hindi niya naalaala ang magiging kinabukasan niya,</p>
  <p class="sz">At siya ay nababa sa isang nakamamanghang paraan. Wala siyang mang-aaliw.</p>
  <p class="sz">O Jehova, tingnan mo ang aking kapighatian, sapagkat ang kaaway ay lubhang nagpalalo.</p>
  <p class="ss">
    <span class="smcap">י </span>[<i>Yod</i>]</p>
  <p class="sl">
    <a id="chapter1_verse10"></a>
    <b>
      <sup>10 </sup>
    </b>Ang kalaban ay nag-unat ng kamay nito laban sa lahat ng kaniyang mga kanais-nais na bagay.</p>
  <p class="sz">Sapagkat nakita niya ang mga bansang pumasok sa kaniyang santuwaryo,</p>
  <p class="sz">Na inutusan mong huwag silang pumasok sa kongregasyon na iyong pag-aari.</p>
  <p class="ss">
    <span class="smcap">כ </span>[<i>Kap</i>]</p>
  <p class="sl">
    <a id="chapter1_verse11"></a>
    <b>
      <sup>11 </sup>
    </b>Ang kaniyang buong bayan ay nagbubuntunghininga; naghahanap sila ng tinapay.</p>
  <p class="sz">Ibinigay nila ang kanilang mga kanais-nais na bagay kapalit ng anumang makakain, upang paginhawahin ang kaluluwa.</p>
  <p class="sz">Tingnan mo, O Jehova, at masdan, sapagkat ako ay naging gaya ng isang babaing walang kabuluhan.</p>
  <p class="ss">
    <span class="smcap">ל </span>[<i>Lamed</i>]</p>
  <p class="sl">
    <a id="chapter1_verse12"></a>
    <b>
      <sup>12 </sup>
    </b>Walang anuman ba ito sa inyong lahat na dumaraan sa daan? Tingnan ninyo at masdan.</p>
  <p class="sz">May kirot bang tulad ng aking kirot na may-katindihang ginawa sa akin,</p>
  <p class="sz">Na siyang kapighatiang idinulot ni Jehova sa araw ng kaniyang nag-aapoy na galit?</p>
  <p class="ss">
    <span class="smcap">מ </span>[<i>Mem</i>]</p>
  <p class="sl">
    <a id="chapter1_verse13"></a>
    <b>
      <sup>13 </sup>
    </b>Mula sa kaitaasan ay nagsugo siya ng apoy sa loob ng aking mga buto, at sinusupil niya ang bawat isa.</p>
  <p class="sz">Naglatag siya ng lambat para sa aking mga paa. Ibinaling niya ako nang paurong.</p>
  <p class="sz">Ako ay ginawa niyang isang babaing kaaba-aba. Sa buong araw ay may sakit ako.</p>
  <p class="ss">
    <span class="smcap">נ </span>[<i>Nun</i>]</p>
  <p class="sl">
    <a id="chapter1_verse14"></a>
    <b>
      <sup>14 </sup>
    </b>Lagi siyang mapagbantay laban sa aking mga pagsalansang. Sa kaniyang kamay ay nagkabuhul-buhol ang mga iyon.<a id="page1252"></a></p>
  <p class="sz">Umabot sa aking leeg ang mga iyon. Ang aking lakas ay nanlupaypay.</p>
  <p class="sz">Ibinigay ako ni Jehova sa kamay niyaong mga laban sa kanila ay hindi ako makabangon.</p>
  <p class="ss">
    <span class="smcap">ס </span>[<i>Samek</i>]</p>
  <p class="sl">
    <a id="chapter1_verse15"></a>
    <b>
      <sup>15 </sup>
    </b>Ang lahat ng aking mga makapangyarihan ay itinaboy ni Jehova mula sa aking gitna.</p>
  <p class="sz">Tumawag siya ng isang kapisanan laban sa akin, upang pagdurug-durugin ang aking mga kabataang lalaki.</p>
  <p class="sz">Niyurakan ni Jehova ang mismong pisaan ng ubas ng anak na dalaga ng Juda.</p>
  <p class="ss">
    <span class="smcap">ע </span>[<i>Ayin</i>]</p>
  <p class="sl">
    <a id="chapter1_verse16"></a>
    <b>
      <sup>16 </sup>
    </b>Dahil sa mga bagay na ito ay tumatangis akong parang babae.</p>
  <p class="sl">Ang aking mata, ang aking mata ay dinadaluyan ng tubig.</p>
  <p class="sz">Sapagkat ang isang mang-aaliw ay nalayo sa akin, ang magpapaginhawa sa aking kaluluwa.</p>
  <p class="sz">Ang aking mga anak ay ginawang kaaba-aba, sapagkat ang kaaway ay lubhang nagpalalo.</p>
  <p class="ss">
    <span class="smcap">פ </span>[<i>Pe</i>]</p>
  <p class="si">
    <a id="chapter1_verse17"></a>
    <b>
      <sup>17 </sup>
    </b>Ang Sion ay nag-unat ng kaniyang mga kamay. Wala siyang mang-aaliw.</p>
  <p class="sz">Si Jehova ay nag-utos may kinalaman sa Jacob sa lahat ng nasa palibot niya bilang kaniyang mga kalaban.</p>
  <p class="sz">Ang Jerusalem ay naging isang nakamumuhing bagay sa gitna nila.</p>
  <p class="ss">
    <span class="smcap">צ </span>[<i>Tsade</i>]</p>
  <p class="sl">
    <a id="chapter1_verse18"></a>
    <b>
      <sup>18 </sup>
    </b>Si Jehova ay matuwid, sapagkat naghimagsik ako laban nga sa kaniyang bibig.</p>
  <p class="sz">Makinig kayo ngayon, lahat kayong mga bayan, at tingnan ninyo ang aking kirot.</p>
  <p class="sz">Ang aking mga dalaga at ang aking mga binata ay yumaon sa pagkabihag.</p>
  <p class="ss">
    <span class="smcap">ק </span>[<i>Kop</i>]</p>
  <p class="sl">
    <a id="chapter1_verse19"></a>
    <b>
      <sup>19 </sup>
    </b>Tumawag ako sa mga masidhing umiibig sa akin. Dinaya nila ako.</p>
  <p class="sz">Sa lunsod ay pumanaw ang aking mga saserdote at ang aking matatandang lalaki,</p>
  <p class="sz">Habang naghahanap sila ng kanilang makakain upang mapaginhawa nila ang kanilang kaluluwa.</p>
  <p class="ss">
    <span class="smcap">ר </span>[<i>Res</i>]</p>
  <p class="sl">
    <a id="chapter1_verse20"></a>
    <b>
      <sup>20 </sup>
    </b>Tingnan mo, O Jehova, sapagkat ako ay nasa kagipitan. Ang aking mga bituka mismo ay nababagabag.</p>
  <p class="sz">Ang aking puso ay natiwarik sa loob ko, sapagkat ako ay naging totoong mapaghimagsik.</p>
  <p class="sz">Sa labas ay nagpangyari ang tabak ng pagkaulila sa mga anak. Sa loob ng bahay ay para ring kamatayan.</p>
  <p class="ss">
    <span class="smcap">ש </span>[<i>Shin</i>]</p>
  <p class="sl">
    <a id="chapter1_verse21"></a>
    <b>
      <sup>21 </sup>
    </b>Narinig ng mga tao kung paanong ako ay nagbubuntunghininga na parang babae. Walang mang-aaliw para sa akin.</p>
  <p class="sz">Narinig ng lahat ng aking mga kaaway ang tungkol sa aking kapahamakan. Nagbunyi sila, sapagkat ikaw mismo ang gumawa nito.<a id="page1253"></a></p>
  <p class="sz">Tiyak na pasasapitin mo ang araw na iyong itinanyag, upang sila ay maging tulad ko.</p>
  <p class="ss">
    <span class="smcap">ת </span>[<i>Taw</i>]</p>
  <p class="sl">
    <a id="chapter1_verse22"></a>
    <b>
      <sup>22 </sup>
    </b>Dumating nawa sa harap mo ang lahat ng kanilang kasamaan, at makitungo ka sa kanila nang may kahigpitan,</p>
  <p class="sz">Kung paanong nakitungo ka sa akin nang may kahigpitan dahil sa lahat ng aking mga pagsalansang.</p>
  <p class="sz">Sapagkat ang aking mga buntunghininga ay marami, at ang aking puso ay may sakit.</p>
</div>