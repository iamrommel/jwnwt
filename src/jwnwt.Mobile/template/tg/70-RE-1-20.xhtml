<div><p class="biblename">Apocalipsis kay Juan</p><div id="chapter1_verse1"><span class="w_ch"><b>1 </b></span>Isang pagsisiwalat ni Jesu-Kristo, na ibinigay ng Diyos sa kaniya, upang ipakita sa kaniyang mga alipin ang mga bagay na kailangang maganap sa di-kalaunan. At isinugo niya ang kaniyang anghel at iniharap ito sa mga tanda sa pamamagitan niya sa kaniyang aliping si Juan, </div><div id="chapter1_verse2"><b><sup>2 </sup></b>na nagpatotoo sa salita na ibinigay ng Diyos at sa patotoo na ibinigay ni Jesu-Kristo, maging sa lahat ng bagay na kaniyang nakita. </div><div id="chapter1_verse3"><b><sup>3 </sup></b>Maligaya siya na bumabasa nang malakas at yaong mga nakikinig sa mga salita ng hulang ito, at tumutupad sa mga bagay na nakasulat dito; sapagkat ang takdang panahon ay malapit na.</div><div id="chapter1_verse4"><b><sup>4 </sup></b>Si Juan sa pitong kongregasyon na nasa distrito ng Asia:</div><div id="chapter1_verse5"><b><sup>5 </sup></b>at mula kay Jesu-Kristo, “ang Tapat na Saksi,” “Ang panganay mula sa mga patay,” at “Ang Tagapamahala ng mga hari sa lupa.”</div><div id="chapter1_verse6"><b><sup>6 </sup></b>at ginawa niya tayong isang kaharian, mga saserdote sa kaniyang Diyos at Ama—oo, sumakaniya nawa ang kaluwalhatian at ang kalakasan magpakailanman. Amen.</div><div id="chapter1_verse7"><b><sup>7 </sup></b>Narito! Dumarating siya na nasa mga ulap, at makikita siya ng bawat mata, at niyaong mga umulos sa kaniya; at dadagukan ng lahat ng mga tribo sa lupa ang kanilang sarili sa pamimighati dahil sa kaniya. Oo, Amen.</div><div id="chapter1_verse8"><b><sup>8 </sup></b>“Ako ang Alpha at ang Omega,” sabi ng Diyos na Jehova, “ang Isa na ngayon at ang nakaraan at ang darating, ang Makapangyarihan-sa-lahat.”</div><div id="chapter1_verse9"><b><sup>9 </sup></b>Akong si Juan, ang inyong kapatid at kabahagi ninyo sa kapighatian at sa kaharian at sa pagbabata na kasama ni Jesus, ay nasa isla na tinatawag na Patmos dahil sa pagsasalita tungkol sa Diyos at sa pagpapatotoo tungkol kay Jesus. </div><div id="chapter1_verse10"><b><sup>10 </sup></b>Sa pamamagitan ng pagkasi ay dumating ako sa araw ng Panginoon, at narinig ko sa aking likuran ang isang malakas na tinig na tulad ng sa trumpeta, </div><div id="chapter1_verse11"><b><sup>11 </sup></b>na nagsasabi: “Ang iyong nakikita ay isulat mo sa isang balumbon at ipadala mo iyon sa pitong kongregasyon, sa Efeso at sa Smirna at sa Pergamo at sa Tiatira at sa Sardis at sa Filadelfia at sa Laodicea.”</div><div id="chapter1_verse12"><b><sup>12 </sup></b>At bumaling ako upang makita ang tinig na nagsasalita sa akin, at, pagbaling ko, nakakita ako ng pitong ginintuang kandelero, </div><div id="chapter1_verse13"><b><sup>13 </sup></b>at sa gitna ng mga kandelero ay may isang tulad ng anak ng tao, nadaramtan ng kasuutan na abot hanggang sa paa, at may bigkis na isang ginintuang pamigkis sa dibdib. </div><div id="chapter1_verse14"><b><sup>14 </sup></b>Bukod diyan, ang kaniyang ulo at ang kaniyang buhok ay maputi na gaya ng puting balahibo ng tupa, gaya ng niyebe, at ang kaniyang mga mata ay gaya ng nagliliyab na apoy; </div><div id="chapter1_verse15"><b><sup>15 </sup></b>at ang kaniyang mga paa ay tulad ng mainam na tanso kapag nagbabaga sa hurno; at ang kaniyang tinig ay gaya ng lagaslas ng maraming tubig. </div><div id="chapter1_verse16"><b><sup>16 </sup></b>At sa kaniyang kanang kamay ay may pitong bituin, at mula sa kaniyang bibig ay lumalabas ang isang matalas at mahabang tabak na may dalawang talim, at ang kaniyang mukha ay gaya ng araw kapag sumisikat ito sa kaniyang kalakasan. </div><div id="chapter1_verse17"><b><sup>17 </sup></b>At nang makita ko siya, bumagsak akong parang patay sa kaniyang paanan.</div><div id="chapter1_verse18"><b><sup>18 </sup></b>at ang isa na nabubuhay; at namatay ako, ngunit, narito! ako ay nabubuhay magpakailan-kailanman, at nasa akin ang mga susi ng kamatayan at ng Hades. </div><div id="chapter1_verse19"><b><sup>19 </sup></b>Kaya nga isulat mo ang mga bagay na iyong nakita, at ang mga bagay na ngayon at ang mga bagay na magaganap <div id="page1854"></div>pagkatapos ng mga ito. </div><div id="chapter1_verse20"><b><sup>20 </sup></b>Kung tungkol sa sagradong lihim ng pitong bituin na iyong nakita sa aking kanang kamay, at ng pitong ginintuang kandelero: Ang pitong bituin ay nangangahulugang mga anghel ng pitong kongregasyon, at ang pitong kandelero ay nangangahulugang pitong kongregasyon.</div></div>