<div>
  <p class="w_biblebookname">Kawikaan</p>
  <p class="sb">
    <a id="chapter2"></a>
    <a id="chapter2_verse1"></a>
    <span class="w_ch">
      <b>2 </b>
    </span>Anak ko, kung tatanggapin mo ang aking mga pananalita at pakaiingatan mo sa iyo ang aking mga utos, <a id="chapter2_verse2"></a><b><sup>2 </sup></b>upang magbigay-pansin sa karunungan ang iyong tainga, upang ikiling mo ang iyong puso sa kaunawaan; <a id="chapter2_verse3"></a><b><sup>3 </sup></b>bukod diyan, kung tatawag ka ukol sa pagkaunawa at ilalakas mo ang iyong tinig ukol sa kaunawaan, <a id="chapter2_verse4"></a><b><sup>4 </sup></b>kung patuloy mo itong hahanapin na gaya ng pilak, at patuloy mo itong sasaliksikin na gaya ng nakatagong kayamanan, <a id="chapter2_verse5"></a><b><sup>5 </sup></b>kung magkagayon ay mauunawaan mo ang pagkatakot kay Jehova, at masusumpungan mo ang mismong kaalaman sa Diyos. <a id="chapter2_verse6"></a><b><sup>6 </sup></b>Sapagkat si Jehova ay nagbibigay ng karunungan; sa kaniyang bibig ay nanggagaling ang kaalaman at kaunawaan. <a id="chapter2_verse7"></a><b><sup>7 </sup></b>At para sa mga matuwid ay mag-iimbak siya ng praktikal na karunungan; siya ay isang kalasag sa mga lumalakad sa katapatan, <a id="chapter2_verse8"></a><b><sup>8 </sup></b>sa pagmamasid sa mga landas ng kahatulan, at babantayan niya ang mismong daan ng kaniyang mga matapat. <a id="chapter2_verse9"></a><b><sup>9 </sup></b>Kung magkagayon ay mauunawaan mo ang katuwiran at ang kahatulan at ang katapatan, ang buong landasin ng kabutihan.</p>
  <p class="sb">
    <a id="chapter2_verse10"></a>
    <b>
      <sup>10 </sup>
    </b>Kapag ang karunungan ay pumasok sa iyong puso at ang kaalaman ay naging kaiga-igaya sa iyo mismong kaluluwa, <a id="chapter2_verse11"></a><b><sup>11 </sup></b>ang kakayahang mag-isip ay magbabantay sa iyo, ang kaunawaan ay mag-iingat sa iyo, <a id="chapter2_verse12"></a><b><sup>12 </sup></b>upang iligtas ka mula sa masamang daan, mula sa taong nagsasalita ng tiwaling mga bagay, <a id="chapter2_verse13"></a><b><sup>13 </sup></b>mula sa mga lumilihis sa mga landas ng katuwiran upang lumakad sa mga daan ng kadiliman, <a id="chapter2_verse14"></a><b><sup>14 </sup></b>mula sa mga nagsasaya sa paggawa ng masama, na nagagalak <a id="page1009"></a>sa tiwaling mga bagay ng kasamaan; <a id="chapter2_verse15"></a><b><sup>15 </sup></b>yaong ang mga landas ay liko at mga mapanlinlang sa kanilang buong landasin; <a id="chapter2_verse16"></a><b><sup>16 </sup></b>upang iligtas ka mula sa babaing di-kilala, mula sa ibang babae na nagpapadulas ng kaniyang mga pananalita, <a id="chapter2_verse17"></a><b><sup>17 </sup></b>na nagpapabaya sa matalik na kaibigan ng kaniyang kabataan at lumimot sa mismong tipan ng kaniyang Diyos. <a id="chapter2_verse18"></a><b><sup>18 </sup></b>Sapagkat lumulubog ang kaniyang bahay sa kamatayan at ang kaniyang mga bakas ay pababa roon sa mga inutil sa kamatayan. <a id="chapter2_verse19"></a><b><sup>19 </sup></b>Walang sinuman sa mga sumisiping sa kaniya ang babalik, ni matatamo man nilang muli ang mga landas ng mga buhÃ¡y.</p>
  <p class="sb">
    <a id="chapter2_verse20"></a>
    <b>
      <sup>20 </sup>
    </b>Ang layunin ay upang makalakad ka sa daan ng mabubuting tao at upang maingatan mo ang mga landas ng mga matuwid. <a id="chapter2_verse21"></a><b><sup>21 </sup></b>Sapagkat ang mga matuwid ang siyang tatahan sa lupa, at ang mga walang kapintasan ang siyang maiiwan dito. <a id="chapter2_verse22"></a><b><sup>22 </sup></b>Kung tungkol sa mga balakyot, lilipulin sila mula sa mismong lupa; at kung tungkol sa mga mapandaya, bubunutin sila mula rito.</p>
</div>