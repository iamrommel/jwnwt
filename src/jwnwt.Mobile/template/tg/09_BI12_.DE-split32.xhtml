<div>
  <div id="chapter32_verse44">
    <b>
      <sup>44 </sup>
    </b>Sa gayon ay pumaroon si Moises at sinalita ang lahat ng mga salita ng awit na ito sa pandinig ng bayan, siya at si Hosea na anak ni Nun. </div>
  <div id="chapter32_verse45">
    <b>
      <sup>45 </sup>
    </b>Pagkatapos na salitain ni Moises ang lahat ng mga salitang ito sa buong Israel, </div>
  <div id="chapter32_verse46">
    <b>
      <sup>46 </sup>
    </b>sinabi niya sa kanila: “Ituon ninyo ang inyong mga puso sa lahat ng mga salita na sinasalita ko bilang babala sa inyo ngayon, upang mautusan ninyo ang inyong mga anak na maingat na isagawa ang lahat ng mga salita ng kautusang ito. </div>
  <div id="chapter32_verse47">
    <b>
      <sup>47 </sup>
    </b>Sapagkat hindi ito walang-kabuluhang salita para sa inyo, kundi nangangahulugan ito ng inyong buhay, at sa pamamagitan ng salitang ito ay mapahahaba ninyo ang inyong mga araw sa ibabaw ng lupa na tatawirin ninyo sa Jordan upang ariin.”</div>
  <div id="chapter32_verse48">
    <b>
      <sup>48 </sup>
    </b>At nagsalita si Jehova kay Moises nang araw ring ito, na sinasabi: </div>
  <div id="chapter32_verse49">
    <b>
      <sup>49 </sup>
    </b>“Umahon ka sa bundok na ito ng Abarim, sa Bundok Nebo, na nasa lupain ng Moab, na nakaharap sa Jerico, at tingnan mo ang lupain ng Canaan, na ibinibigay ko sa mga anak ni Israel bilang pag-aari. </div>
  <div id="chapter32_verse50">
    <b>
      <sup>50 </sup>
    </b>Pagkatapos ay mamatay ka roon sa bundok na aahunin mo, at mapisan ka sa iyong bayan, gaya ni Aaron na iyong kapatid na namatay sa Bundok Hor at napisan sa kaniyang bayan; </div>
  <div id="chapter32_verse51">
    <b>
      <sup>51 </sup>
    </b>sa dahilang naging masuwayin kayo sa akin sa gitna ng mga anak ni Israel sa tubig ng Meriba ng Kades sa ilang ng Zin; sa dahilang hindi ninyo ako pinabanal sa gitna ng mga anak ni Israel. </div>
  <div id="chapter32_verse52">
    <b>
      <sup>52 </sup>
    </b>Sapagkat mula sa malayo ay makikita mo ang lupain, ngunit hindi ka makapapasok doon sa lupain na ibinibigay ko sa mga anak ni Israel.”</div>
</div>