<div><div id="chapter23_verse1"><span class="w_ch"><b>23 </b></span>Nang magkagayon ay sinabi ni Balaam kay Balak: “Ipagtayo mo ako sa lugar na ito ng pitong altar at ipaghanda mo ako sa lugar na ito ng pitong toro at pitong barakong tupa.” </div><div id="chapter23_verse2"><b><sup>2 </sup></b>Kaagad na ginawa ni Balak ang gaya ng sinalita ni Balaam. Pagkatapos ay naghandog si Balak at si Balaam ng isang toro at isang barakong tupa sa bawat altar. </div><div id="chapter23_verse3"><b><sup>3 </sup></b>At sinabi pa ni Balaam kay Balak: “Tumayo ka sa tabi ng iyong handog na sinusunog, at payaunin mo ako. Marahil ay makikipagtalastasan si Jehova at makikipagtagpo sa akin. Kung magkagayon, anuman ang ipakita niya sa akin ay sasabihin ko nga sa iyo.” Sa gayon ay pumaroon siya sa isang hantad na burol.</div><div id="chapter23_verse4"><b><sup>4 </sup></b>Nang makipagtalastasan ang Diyos kay Balaam ay sinabi niya sa Kaniya: “Pinaghanay-hanay ko ang pitong altar, at naghandog ako ng isang toro at isang barakong tupa sa bawat altar.” </div><div id="chapter23_verse5"><b><sup>5 </sup></b>Sa gayon ay naglagay si Jehova ng salita sa bibig ni Balaam at sinabi: “Bumalik ka kay Balak, at ito ang sasalitain mo.” </div><div id="chapter23_verse6"><b><sup>6 </sup></b>Kaya bumalik siya sa kaniya, at, narito! siya at ang lahat ng prinsipe ng Moab ay nakatayo sa tabi ng kaniyang handog na sinusunog. </div><div id="chapter23_verse7"><b><sup>7 </sup></b>Nang magkagayon ay sinambit niya ang kaniyang kasabihan at sinabi:</div><div id="chapter23_verse11"><b><sup>11 </sup></b>Dahil dito ay sinabi ni Balak kay Balaam: “Ano ang ginawa mo sa akin? Dinala kita upang sumpain ang aking mga kaaway, at narito, pinagpala mo sila nang lubusan.” </div><div id="chapter23_verse12"><b><sup>12 </sup></b>Sumagot naman siya at sinabi: “Hindi ba ang anumang ilagay ni Jehova sa aking bibig ang siyang dapat kong ingatang salitain?”</div><div id="chapter23_verse13"><b><sup>13 </sup></b>Nang magkagayon ay sinabi ni Balak sa kaniya: “Pakisuyo, sumama ka sa akin sa ibang dako na mula roon ay makikita mo sila. Ang dulo lamang nila ang makikita mo, at hindi mo sila makikitang lahat. At sumpain mo sila para sa akin mula roon.” </div><div id="chapter23_verse14"><b><sup>14 </sup></b>Kaya dinala niya siya sa parang ng Zopim, sa taluktok ng Pisga, at nagtayo ng pitong altar at naghandog ng isang toro at isang barakong tupa sa bawat altar. </div><div id="chapter23_verse15"><b><sup>15 </sup></b>Pagkatapos ay sinabi niya kay Balak: “Tumayo ka rito sa tabi ng iyong handog na sinusunog, at, ako naman, ako ay makikipagtalastasan sa kaniya roon.” </div><div id="chapter23_verse16"><b><sup>16 </sup></b>At nakipagtalastasan si Jehova kay Balaam at naglagay ng salita sa kaniyang bibig at sinabi: “Bumalik ka kay Balak, at ito ang sasalitain mo.” </div><div id="chapter23_verse17"><b><sup>17 </sup></b>Kaya pumaroon siya sa kaniya, at, narito! siya ay nakatayo sa tabi ng kaniyang handog na sinusunog, at ang mga prinsipe ng Moab ay kasama niya. Nang magkagayon ay sinabi ni Balak sa kaniya: “Ano ang sinalita ni Jehova?” </div><div id="chapter23_verse18"><b><sup>18 </sup></b>Dito ay sinambit niya ang kaniyang kasabihan at sinabi:</div><div id="chapter23_verse25"><b><sup>25 </sup></b>Dahil dito ay sinabi ni Balak kay Balaam: “Kung sa isang dako ay hindi mo siya maisumpa, sa kabilang dako ay huwag mo naman siyang pagpalain.” </div><div id="chapter23_verse26"><b><sup>26 </sup></b>Sumagot naman si Balaam at sinabi kay Balak: “Hindi ba sinalita ko sa iyo, na sinasabi, ‘Ang lahat ng sasalitain ni Jehova ang siyang gagawin ko’?”</div><div id="chapter23_verse27"><b><sup>27 </sup></b>Nang magkagayon ay sinabi ni Balak kay Balaam: “Pumarito ka, pakisuyo. Dadalhin kita sa isa pang dako. Marahil ay magiging marapat sa paningin ng tunay na Diyos anupat susumpain mo nga siya para sa akin mula roon.” </div><div id="chapter23_verse28"><b><sup>28 </sup></b>At dinala ni Balak si Balaam sa taluktok ng Peor, na nakaharap sa Jesimon. </div><div id="chapter23_verse29"><b><sup>29 </sup></b>Nang magkagayon ay sinabi ni Balaam kay Balak: “Ipagtayo mo ako sa lugar na ito ng pitong altar at ipaghanda mo ako sa lugar na ito ng pitong toro at pitong barakong tupa.” </div><div id="chapter23_verse30"><b><sup>30 </sup></b>Kaya ginawa ni Balak ang gaya ng sinabi ni Balaam, at naghandog siya ng isang toro at isang barakong tupa sa bawat altar.</div></div>