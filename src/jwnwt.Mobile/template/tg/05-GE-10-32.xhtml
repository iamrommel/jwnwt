<div><div id="chapter10_verse1"><span class="w_ch"><b>10 </b></span>At ito ang kasaysayan ng mga anak ni Noe, sina Sem, Ham at Japet.</div><div id="chapter10_verse2"><b><sup>2 </sup></b>Ang mga anak ni Japet ay sina Gomer at Magog at Madai at Javan at Tubal at Mesec at Tiras.</div><div id="chapter10_verse3"><b><sup>3 </sup></b>At ang mga anak ni Gomer ay sina Askenaz at Ripat at Togarma.</div><div id="chapter10_verse4"><b><sup>4 </sup></b>At ang mga anak ni Javan ay sina Elisa at Tarsis, Kitim at Dodanim.</div><div id="chapter10_verse5"><b><sup>5 </sup></b>Mula sa mga ito ang populasyon ng mga isla ng mga bansa ay nangalat sa kanilang mga lupain, bawat isa ayon sa wika nito, ayon sa kani-kanilang pamilya, sa kani-kanilang mga bansa.</div><div id="chapter10_verse6"><b><sup>6 </sup></b>At ang mga anak ni Ham ay sina Cus at Mizraim at Put at Canaan.</div><div id="chapter10_verse7"><b><sup>7 </sup></b>At ang mga anak ni Cus ay sina Seba at Havila at Sabta at Raama at Sabteca.</div><div id="chapter10_verse8"><b><sup>8 </sup></b>At naging anak ni Cus si Nimrod. Siya ang nagpasimuno sa pagiging makapangyarihan sa lupa. </div><div id="chapter10_verse9"><b><sup>9 </sup></b>Itinanghal niya ang kaniyang sarili bilang makapangyarihang mangangaso na salansang kay Jehova. Iyan ang dahilan kung bakit may kasabihan: “Gaya ni Nimrod na isang makapangyarihang mangangaso na salansang kay Jehova.” </div><div id="chapter10_verse10"><b><sup>10 </sup></b>At ang pasimula ng kaniyang kaharian ay ang Babel at Erec at Acad at Calne, sa lupain ng Sinar. </div><div id="chapter10_verse11"><b><sup>11 </sup></b>Mula sa lupaing iyon ay humayo siya patungong Asirya at itinayo niya ang Nineve at ang Rehobot-Ir at ang Cala </div><div id="chapter10_verse12"><b><sup>12 </sup></b>at ang Resen sa pagitan ng Nineve at ng Cala: ito ang dakilang lunsod.</div><div id="chapter10_verse13"><b><sup>13 </sup></b>At naging anak ni Mizraim sina Ludim at Anamim at Lehabim at Naptuhim </div><div id="chapter10_verse14"><b><sup>14 </sup></b>at Patrusim at Casluhim (na pinanggalingan ng mga Filisteo) at Captorim.</div><div id="chapter10_verse15"><b><sup>15 </sup></b>At naging anak ni Canaan si Sidon na kaniyang panganay at si Het </div><div id="chapter10_verse16"><b><sup>16 </sup></b>at ang Jebusita at ang Amorita at ang Girgasita </div><div id="chapter10_verse17"><b><sup>17 </sup></b>at ang Hivita at ang Arkeo at ang Sinita </div><div id="chapter10_verse18"><b><sup>18 </sup></b>at ang Arvadita at ang Zemarita at ang Hamateo; at pagkatapos ay nangalat ang mga pamilya ng Canaanita. </div><div id="chapter10_verse19"><b><sup>19 </sup></b>Kaya ang hangganan ng Canaanita ay naging mula sa Sidon hanggang sa Gerar, <div id="page20"></div>malapit sa Gaza, hanggang sa Sodoma at Gomorra at Adma at Zeboiim, malapit sa Lasa. </div><div id="chapter10_verse20"><b><sup>20 </sup></b>Ito ang mga anak ni Ham ayon sa kanilang mga pamilya, ayon sa kanilang mga wika, sa kanilang mga lupain, ayon sa kanilang mga bansa.</div><div id="chapter10_verse21"><b><sup>21 </sup></b>At kay Sem, na ninuno ng lahat ng mga anak ni Eber, na kapatid ni Japet na pinakamatanda, ay mayroon ding supling na isinilang. </div><div id="chapter10_verse22"><b><sup>22 </sup></b>Ang mga anak ni Sem ay sina Elam at Asur at Arpacsad at Lud at Aram.</div><div id="chapter10_verse23"><b><sup>23 </sup></b>At ang mga anak ni Aram ay sina Uz at Hul at Geter at Mas.</div><div id="chapter10_verse24"><b><sup>24 </sup></b>At naging anak ni Arpacsad si Shela, at naging anak ni Shela si Eber.</div><div id="chapter10_verse25"><b><sup>25 </sup></b>At si Eber ay nagkaanak ng dalawang lalaki. Ang pangalan ng isa ay Peleg, sapagkat nang kaniyang mga araw ay nabahagi ang lupa; at ang pangalan ng kaniyang kapatid ay Joktan.</div><div id="chapter10_verse26"><b><sup>26 </sup></b>At naging anak ni Joktan sina Almodad at Selep at Hazarmavet at Jera </div><div id="chapter10_verse27"><b><sup>27 </sup></b>at Hadoram at Uzal at Dikla </div><div id="chapter10_verse28"><b><sup>28 </sup></b>at Obal at Abimael at Sheba </div><div id="chapter10_verse29"><b><sup>29 </sup></b>at Opir at Havila at Jobab; ang lahat ng ito ang mga anak ni Joktan.</div><div id="chapter10_verse30"><b><sup>30 </sup></b>At ang dakong tinatahanan nila ay umabot mula sa Mesa hanggang sa Separ, na bulubunduking pook ng Silangan.</div><div id="chapter10_verse31"><b><sup>31 </sup></b>Ito ang mga anak ni Sem ayon sa kanilang mga pamilya, ayon sa kanilang mga wika, sa kanilang mga lupain, ayon sa kanilang mga bansa.</div><div id="chapter10_verse32"><b><sup>32 </sup></b>Ito ang mga pamilya ng mga anak ni Noe ayon sa kanilang mga angkan, ayon sa kanilang mga bansa, at mula sa mga ito ay nangalat sa lupa ang mga bansa pagkatapos ng delubyo.</div></div>