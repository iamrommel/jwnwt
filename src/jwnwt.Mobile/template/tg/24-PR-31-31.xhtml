<div><div id="chapter31_verse1"><span class="w_ch"><b>31 </b></span>Ang mga salita ni Lemuel na hari, ang mabigat na mensahe na ibinigay sa kaniya ng kaniyang ina bilang pagtutuwid:</div><div id="chapter31_verse2"><b><sup>2 </sup></b>Ano ang sinasabi ko, O anak ko, at ano, O anak ng aking tiyan, at ano, O anak ng aking mga panata?</div><div id="chapter31_verse3"><b><sup>3 </sup></b>Huwag mong ibigay ang iyong kalakasan sa mga babae, ni ang iyong mga lakad man sa bagay na humahantong sa pagkapawi ng mga hari.</div><div id="chapter31_verse4"><b><sup>4 </sup></b>Hindi ukol sa mga hari, O Lemuel, hindi ukol sa mga hari ang uminom ng alak ni ukol man sa matataas na opisyal ang magsabi: “Nasaan ang nakalalangong inumin?” </div><div id="chapter31_verse5"><b><sup>5 </sup></b>upang hindi uminom ang isa at malimutan ang iniutos at baluktutin ang usapin ng sinuman sa mga anak ng kapighatian. </div><div id="chapter31_verse6"><b><sup>6 </sup></b>Magbigay kayo ng nakalalangong inumin sa isa na malapit nang pumanaw at ng alak sa mga may mapait na kaluluwa. </div><div id="chapter31_verse7"><b><sup>7 </sup></b>Uminom siya at kalimutan niya ang kaniyang karalitaan, at huwag na niyang alalahanin pa ang kaniyang kabagabagan.</div><div id="chapter31_verse8"><b><sup>8 </sup></b>Ibuka mo ang iyong bibig para sa pipi, sa usapin ng lahat niyaong pumapanaw. </div><div id="chapter31_verse9"><b><sup>9 </sup></b>Ibuka mo ang iyong bibig, humatol ka nang matuwid at ipagtanggol mo ang usapin ng napipighati at ng dukha.</div><div id="chapter31_verse10"><b><sup>10 </sup></b>Isang asawang babae na may kakayahan, sino ang makasusumpong? Ang kaniyang halaga ay malayong higit kaysa sa mga korales.</div><div id="chapter31_verse11"><b><sup>11 </sup></b>Sa kaniya ay naglalagak ng tiwala ang puso ng nagmamay-ari sa kaniya, at walang nagkukulang na pakinabang.</div><div id="chapter31_verse12"><b><sup>12 </sup></b>Ginagantihan niya ito ng mabuti, at hindi ng masama, sa lahat ng mga araw ng kaniyang buhay.</div><div id="chapter31_verse13"><b><sup>13 </sup></b>Humahanap siya ng lana at lino, at ginagawa niya ang anumang kalugdan ng kaniyang mga kamay.</div><div id="chapter31_verse14"><b><sup>14 </sup></b>Siya ay tulad ng mga barko ng mangangalakal. Mula sa <div id="page1047"></div>malayo ay dinadala niya ang kaniyang pagkain.</div><div id="chapter31_verse15"><b><sup>15 </sup></b>Bumabangon din siya habang gabi pa, at nagbibigay ng pagkain sa kaniyang sambahayan at ng itinakdang bahagi sa kaniyang mga kabataang babae.</div><div id="chapter31_verse16"><b><sup>16 </sup></b>Isinaalang-alang niya ang isang bukid at kinuha iyon; mula sa bunga ng kaniyang mga kamay ay nagtanim siya ng ubasan.</div><div id="chapter31_verse17"><b><sup>17 </sup></b>Binibigkisan niya ng lakas ang kaniyang mga balakang, at pinalalakas niya ang kaniyang mga bisig.</div><div id="chapter31_verse18"><b><sup>18 </sup></b>Napagwawari niyang ang kaniyang pangangalakal ay mabuti; ang kaniyang lampara ay hindi namamatay sa gabi.</div><div id="chapter31_verse19"><b><sup>19 </sup></b>Ang kaniyang mga kamay ay iniuunat niya sa panulid, at tinatanganan ng kaniyang mga kamay ang kidkiran.</div><div id="chapter31_verse20"><b><sup>20 </sup></b>Ang kaniyang palad ay iniuunat niya sa napipighati, at ang kaniyang mga kamay ay iniuunat niya sa dukha.</div><div id="chapter31_verse21"><b><sup>21 </sup></b>Hindi siya natatakot para sa kaniyang sambahayan dahil sa niyebe, sapagkat ang kaniyang buong sambahayan ay nadaramtan ng mga dobleng kasuutan.</div><div id="chapter31_verse22"><b><sup>22 </sup></b>Gumagawa siya ng mga kubrekama para sa kaniyang sarili. Ang kaniyang pananamit ay yari sa lino at lanang tinina sa mamula-mulang purpura.</div><div id="chapter31_verse23"><b><sup>23 </sup></b>Ang nagmamay-ari sa kaniya ay kilala sa mga pintuang-daan, kapag umuupo siyang kasama ng matatandang lalaki sa lupain.</div><div id="chapter31_verse24"><b><sup>24 </sup></b>Gumagawa pa man din siya ng mga pang-ilalim na kasuutan at ipinagbibili ang mga iyon, at nagbibigay siya ng mga sinturon sa mga negosyante.</div><div id="chapter31_verse25"><b><sup>25 </sup></b>Lakas at karilagan ang kaniyang pananamit, at pinagtatawanan niya ang isang araw sa hinaharap.</div><div id="chapter31_verse26"><b><sup>26 </sup></b>Ang kaniyang bibig ay ibinubuka niya sa karunungan, at ang kautusan ng maibiging-kabaitan ay nasa kaniyang dila.</div><div id="chapter31_verse27"><b><sup>27 </sup></b>Binabantayan niya ang mga lakad ng kaniyang sambahayan, at ang tinapay ng katamaran ay hindi niya kinakain.</div><div id="chapter31_verse28"><b><sup>28 </sup></b>Ang kaniyang mga anak ay bumabangon at ipinahahayag siyang maligaya; bumabangon ang nagmamay-ari sa kaniya, at pinupuri siya nito.</div><div id="chapter31_verse29"><b><sup>29 </sup></b>Maraming anak na babae na nagpapakita ng kakayahan, ngunit ikaw—ikaw ay nakahihigit sa kanilang lahat.</div><div id="chapter31_verse30"><b><sup>30 </sup></b>Ang halina ay maaaring magbulaan, at ang kariktan ay maaaring walang-kabuluhan; ngunit ang babaing may takot kay Jehova ang siyang nagkakamit ng papuri para sa kaniyang sarili.</div><div id="chapter31_verse31"><b><sup>31 </sup></b>Bigyan ninyo siya ng mga bunga ng kaniyang mga kamay, at purihin siya ng kaniyang mga gawa sa mga pintuang-daan.</div></div>