<div>
  <p class="w_biblebookname">Awit</p>
  <p class="sw">Maskil. Ni Asap.</p>
  <p class="sl">
    <a id="chapter78"></a>
    <a id="chapter78_verse1"></a>
    <span class="w_ch">
      <b>78 </b>
    </span>Makinig ka, O bayan ko, sa aking kautusan;</p>
  <p class="sz">Ikiling ninyo ang inyong pandinig sa mga pananalita ng aking bibig.</p>
  <p class="sl">
    <a id="chapter78_verse2"></a>
    <b>
      <sup>2 </sup>
    </b>Ibubuka ko ang aking bibig sa isang kasabihan;</p>
  <p class="sz">Magpapabukal ako ng mga bugtong ng sinaunang panahon,</p>
  <p class="sl">
    <a id="chapter78_verse3"></a>
    <b>
      <sup>3 </sup>
    </b>Na ating narinig at nalalaman,</p>
  <p class="sz">At isinaysay sa atin ng ating mga ama;</p>
  <p class="sl">
    <a id="chapter78_verse4"></a>
    <b>
      <sup>4 </sup>
    </b>Na hindi natin itinatago mula sa kanilang mga anak,</p>
  <p class="sz">Na isinasaysay maging sa salinlahing darating,</p>
  <p class="sp">Ang mga papuri kay Jehova at ang kaniyang lakas</p>
  <p class="sz">At ang kaniyang mga kamangha-manghang bagay na ginawa niya.</p>
  <p class="sl">
    <a id="chapter78_verse5"></a>
    <b>
      <sup>5 </sup>
    </b>At nagbangon siya ng paalaala sa Jacob,</p>
  <p class="sz">At nagtakda siya ng kautusan sa Israel,</p>
  <p class="sp">Mga bagay na iniutos niya sa ating mga ninuno,</p>
  <p class="sz">Upang ipaalam ang mga iyon sa kanilang mga anak;</p>
  <p class="sl">
    <a id="chapter78_verse6"></a>
    <b>
      <sup>6 </sup>
    </b>Upang ang salinlahing darating, ang mga anak na ipanganganak, ay makaalam ng mga iyon,</p>
  <p class="sz">Upang sila ay tumindig at makapagsaysay ng mga iyon sa kanilang mga anak,</p>
  <p class="sl">
    <a id="chapter78_verse7"></a>
    <b>
      <sup>7 </sup>
    </b>At upang mailagak nila sa Diyos ang kanilang pagtitiwala</p>
  <p class="sz">At huwag kalimutan ang mga gawa ng Diyos kundi tuparin nila ang kaniyang mga utos.</p>
  <p class="sl">
    <a id="chapter78_verse8"></a>
    <b>
      <sup>8 </sup>
    </b>At hindi sila dapat maging tulad ng kanilang mga ninuno,</p>
  <p class="sz">Isang salinlahing sutil at mapaghimagsik,</p>
  <p class="sp">Isang salinlahing hindi naghanda ng kanilang puso</p>
  <p class="sz">At ang kanilang espiritu ay hindi mapagkakatiwalaan may kinalaman sa Diyos.</p>
  <p class="sl">
    <a id="chapter78_verse9"></a>
    <b>
      <sup>9 </sup>
    </b>Ang mga anak ni Efraim, bagaman mga nasasandatahang mamamana ng busog,</p>
  <p class="sz">Ay umurong noong araw ng labanan.</p>
  <p class="sl">
    <a id="chapter78_verse10"></a>
    <b>
      <sup>10 </sup>
    </b>Hindi nila iningatan ang tipan ng Diyos,</p>
  <p class="sz">At tumanggi silang lumakad sa kaniyang kautusan.</p>
  <p class="sl">
    <a id="chapter78_verse11"></a>
    <b>
      <sup>11 </sup>
    </b>Sinimulan din nilang limutin ang kaniyang mga ginawa</p>
  <p class="sz">At ang kaniyang mga kamangha-manghang gawa na ipinakita niya sa kanila.</p>
  <p class="sl">
    <a id="chapter78_verse12"></a>
    <b>
      <sup>12 </sup>
    </b>Sa harap ng kanilang mga ninuno ay gumawa siya nang kamangha-mangha</p>
  <p class="sz">Sa lupain ng Ehipto, sa parang ng Zoan.</p>
  <p class="sl">
    <a id="chapter78_verse13"></a>
    <b>
      <sup>13 </sup>
    </b>Hinati niya ang dagat, upang mapatawid niya sila,</p>
  <p class="sz">At pinatigil niya ang tubig na tulad ng isang prinsa.</p>
  <p class="sl">
    <a id="chapter78_verse14"></a>
    <b>
      <sup>14 </sup>
    </b>At patuloy niya silang pinatnubayan sa araw sa pamamagitan ng ulap</p>
  <p class="sz">At sa buong gabi sa pamamagitan ng liwanag ng apoy.</p>
  <p class="sl">
    <a id="page932"></a>
    <a id="chapter78_verse15"></a>
    <b>
      <sup>15 </sup>
    </b>Biniyak niya ang mga bato sa ilang,</p>
  <p class="sz">Upang mapainom niya sila nang sagana na tulad ng sa matubig na mga kalaliman.</p>
  <p class="sl">
    <a id="chapter78_verse16"></a>
    <b>
      <sup>16 </sup>
    </b>At nagpabukal siya ng mga batis mula sa malaking bato</p>
  <p class="sz">At nagpadaloy ng tubig na tulad ng mga ilog.</p>
  <p class="sl">
    <a id="chapter78_verse17"></a>
    <b>
      <sup>17 </sup>
    </b>At patuloy pa rin silang nagkakasala laban sa kaniya</p>
  <p class="sz">Sa paghihimagsik laban sa Kataas-taasan sa pook na walang tubig;</p>
  <p class="sl">
    <a id="chapter78_verse18"></a>
    <b>
      <sup>18 </sup>
    </b>At sinubok nila ang Diyos sa kanilang puso</p>
  <p class="sz">Sa paghingi ng makakain ng kanilang kaluluwa.</p>
  <p class="sl">
    <a id="chapter78_verse19"></a>
    <b>
      <sup>19 </sup>
    </b>Kaya nagsimula silang magsalita laban sa Diyos.</p>
  <p class="sz">Sinabi nila: “Makapaghahanda ba ang Diyos ng isang mesa sa ilang?”</p>
  <p class="sl">
    <a id="chapter78_verse20"></a>
    <b>
      <sup>20 </sup>
    </b>Narito! Hinampas niya ang bato</p>
  <p class="sz">Upang umagos ang tubig at bumulwak ang mga bukal.</p>
  <p class="sp">“Makapagbibigay rin kaya siya ng tinapay,</p>
  <p class="sz">O makapaghahanda kaya siya ng panustos para sa kaniyang bayan?”</p>
  <p class="sl">
    <a id="chapter78_verse21"></a>
    <b>
      <sup>21 </sup>
    </b>Kaya naman narinig ni Jehova at nagsimula siyang mapoot;</p>
  <p class="sz">At nagningas ang apoy laban sa Jacob,</p>
  <p class="sz">At pumailanlang din ang galit laban sa Israel.</p>
  <p class="sl">
    <a id="chapter78_verse22"></a>
    <b>
      <sup>22 </sup>
    </b>Sapagkat hindi sila nanampalataya sa Diyos,</p>
  <p class="sz">At hindi sila nagtiwala sa kaniyang pagliligtas.</p>
  <p class="sl">
    <a id="chapter78_verse23"></a>
    <b>
      <sup>23 </sup>
    </b>At inutusan niya ang maulap na kalangitan sa itaas,</p>
  <p class="sz">At binuksan niya ang mismong mga pinto ng langit.</p>
  <p class="sl">
    <a id="chapter78_verse24"></a>
    <b>
      <sup>24 </sup>
    </b>At patuloy siyang nagpaulan sa kanila ng manna upang makain,</p>
  <p class="sz">At ang butil ng langit ay ibinigay niya sa kanila.</p>
  <p class="sl">
    <a id="chapter78_verse25"></a>
    <b>
      <sup>25 </sup>
    </b>Kinain ng mga tao ang mismong tinapay ng mga makapangyarihan;</p>
  <p class="sz">Nagpadala siya sa kanila ng mga panustos hanggang sa kabusugan.</p>
  <p class="sl">
    <a id="chapter78_verse26"></a>
    <b>
      <sup>26 </sup>
    </b>Sinimulan niyang pabugsuin ang isang hanging silangan sa langit</p>
  <p class="sz">At pahihipin ang isang hanging timugan sa pamamagitan ng kaniyang sariling lakas.</p>
  <p class="sl">
    <a id="chapter78_verse27"></a>
    <b>
      <sup>27 </sup>
    </b>At nagpaulan siya ng panustos sa kanila na parang alabok,</p>
  <p class="sz">Maging ng mga may-pakpak na lumilipad na nilalang na parang mga butil ng buhangin sa mga dagat.</p>
  <p class="sl">
    <a id="chapter78_verse28"></a>
    <b>
      <sup>28 </sup>
    </b>At pinagbabagsak niya ang mga iyon sa gitna ng kaniyang kampo,</p>
  <p class="sz">Sa buong palibot ng kaniyang mga tabernakulo.</p>
  <p class="sl">
    <a id="chapter78_verse29"></a>
    <b>
      <sup>29 </sup>
    </b>At kumain sila at nagpakabusog nang lubha,</p>
  <p class="sz">At kung ano ang kanilang naisin ay dinadala niya sa kanila.</p>
  <p class="sl">
    <a id="chapter78_verse30"></a>
    <b>
      <sup>30 </sup>
    </b>Hindi sila umiwas sa kanilang pagnanasa,</p>
  <p class="sz">Habang ang kanilang pagkain ay nasa kanila pang bibig,</p>
  <p class="sl">
    <a id="chapter78_verse31"></a>
    <b>
      <sup>31 </sup>
    </b>Nang pumailanlang ang poot ng Diyos laban sa kanila.</p>
  <p class="sz">At pumatay siya sa matataba sa kanila;</p>
  <p class="sz">At ang mga kabataang lalaki ng Israel ay inilugmok niya.</p>
  <p class="sl">
    <a id="chapter78_verse32"></a>
    <b>
      <sup>32 </sup>
    </b>Sa kabila ng lahat ng ito ay nagkasala pa rin sila</p>
  <p class="sz">At hindi sila nanampalataya <a id="page933"></a>sa kaniyang mga kamangha-manghang gawa.</p>
  <p class="sl">
    <a id="chapter78_verse33"></a>
    <b>
      <sup>33 </sup>
    </b>Kaya pinasapit niya sa kawakasan ang kanilang mga araw na para bang singaw lamang,</p>
  <p class="sz">At ang kanilang mga taon sa pamamagitan ng kabagabagan.</p>
  <p class="sl">
    <a id="chapter78_verse34"></a>
    <b>
      <sup>34 </sup>
    </b>Sa tuwing papatayin niya sila, sila rin ay sumasangguni sa kaniya,</p>
  <p class="sz">At nanunumbalik sila at hinahanap nila ang Diyos.</p>
  <p class="sl">
    <a id="chapter78_verse35"></a>
    <b>
      <sup>35 </sup>
    </b>At naalaala nila na ang Diyos ay kanilang Bato,</p>
  <p class="sz">At na ang Diyos na Kataas-taasan ay kanilang Tagapaghiganti.</p>
  <p class="sl">
    <a id="chapter78_verse36"></a>
    <b>
      <sup>36 </sup>
    </b>At tinangka nilang linlangin siya ng kanilang bibig;</p>
  <p class="sz">At tinangka nilang magsinungaling sa kaniya ng kanilang dila.</p>
  <p class="sl">
    <a id="chapter78_verse37"></a>
    <b>
      <sup>37 </sup>
    </b>At ang kanilang puso ay hindi matatag sa kaniya;</p>
  <p class="sz">At hindi sila naging tapat sa kaniyang tipan.</p>
  <p class="sl">
    <a id="chapter78_verse38"></a>
    <b>
      <sup>38 </sup>
    </b>Ngunit siya ay maawain; tinatakpan niya ang kamalian at hindi sila nililipol.</p>
  <p class="sz">At maraming ulit niyang pinawi ang kaniyang galit,</p>
  <p class="sz">At hindi niya pinupukaw ang buo niyang pagngangalit.</p>
  <p class="sl">
    <a id="chapter78_verse39"></a>
    <b>
      <sup>39 </sup>
    </b>At inaalaala niyang sila ay laman,</p>
  <p class="sz">Na ang espiritu ay yumayaon at hindi bumabalik.</p>
  <p class="sl">
    <a id="chapter78_verse40"></a>
    <b>
      <sup>40 </sup>
    </b>Kay dalas nilang maghimagsik laban sa kaniya sa ilang,</p>
  <p class="sz">Pinagdaramdam nila siya sa disyerto!</p>
  <p class="sl">
    <a id="chapter78_verse41"></a>
    <b>
      <sup>41 </sup>
    </b>At paulit-ulit nilang inilalagay ang Diyos sa pagsubok,</p>
  <p class="sz">At pinasakitan nila maging ang Banal ng Israel.</p>
  <p class="sl">
    <a id="chapter78_verse42"></a>
    <b>
      <sup>42 </sup>
    </b>Hindi nila inalaala ang kaniyang kamay,</p>
  <p class="sz">Ang araw nang tubusin niya sila mula sa kalaban,</p>
  <p class="sl">
    <a id="chapter78_verse43"></a>
    <b>
      <sup>43 </sup>
    </b>Kung paanong inilagay niya ang kaniyang mga tanda sa Ehipto</p>
  <p class="sz">At ang kaniyang mga himala sa parang ng Zoan;</p>
  <p class="sl">
    <a id="chapter78_verse44"></a>
    <b>
      <sup>44 </sup>
    </b>At kung paanong ginawa niyang dugo ang kanilang mga kanal ng Nilo,</p>
  <p class="sz">Anupat hindi sila makainom mula sa kanilang mga batis.</p>
  <p class="sl">
    <a id="chapter78_verse45"></a>
    <b>
      <sup>45 </sup>
    </b>Nagsugo siya sa kanila ng mga langaw na nangangagat, upang lamunin sila ng mga ito;</p>
  <p class="sz">At ng mga palaka, upang pinsalain sila ng mga ito.</p>
  <p class="sl">
    <a id="chapter78_verse46"></a>
    <b>
      <sup>46 </sup>
    </b>At ibinigay niya sa mga ipis ang kanilang ani,</p>
  <p class="sz">At sa mga balang ang kanilang pinagpagalan.</p>
  <p class="sl">
    <a id="chapter78_verse47"></a>
    <b>
      <sup>47 </sup>
    </b>Pinatay niya ang kanilang punong ubas sa pamamagitan nga ng graniso</p>
  <p class="sz">At ang kanilang mga puno ng sikomoro sa pamamagitan ng mga graniso.</p>
  <p class="sl">
    <a id="chapter78_verse48"></a>
    <b>
      <sup>48 </sup>
    </b>At ibinigay niya sa graniso ang kanilang mga hayop na pantrabaho</p>
  <p class="sz">At sa nag-aalab na lagnat ang kanilang mga alagang hayop.</p>
  <p class="sl">
    <a id="chapter78_verse49"></a>
    <b>
      <sup>49 </sup>
    </b>Isinugo niya sa kanila ang kaniyang nag-aapoy na galit,</p>
  <p class="sz">Poot at pagtuligsa at kabagabagan,</p>
  <p class="sz">Mga inatasang anghel na nagdadala ng kapahamakan.</p>
  <p class="sl">
    <a id="page934"></a>
    <a id="chapter78_verse50"></a>
    <b>
      <sup>50 </sup>
    </b>Naghanda siya ng landas para sa kaniyang galit.</p>
  <p class="sz">Hindi niya pinigilan ang kanilang kaluluwa mula sa kamatayan;</p>
  <p class="sz">At ang kanilang buhay ay ibinigay nga niya sa salot.</p>
  <p class="sl">
    <a id="chapter78_verse51"></a>
    <b>
      <sup>51 </sup>
    </b>Nang maglaon ay sinaktan niya ang lahat ng panganay sa Ehipto,</p>
  <p class="sz">Ang pasimula ng kanilang kakayahang magkaanak sa mga tolda ni Ham.</p>
  <p class="sl">
    <a id="chapter78_verse52"></a>
    <b>
      <sup>52 </sup>
    </b>Pagkatapos ay pinalisan niya ang kaniyang bayan na parang isang kawan,</p>
  <p class="sz">At ginabayan niya silang tulad ng isang kawan sa ilang.</p>
  <p class="sl">
    <a id="chapter78_verse53"></a>
    <b>
      <sup>53 </sup>
    </b>At pinatnubayan niya sila nang tiwasay, at hindi sila nakadama ng panghihilakbot;</p>
  <p class="sz">At tinakpan ng dagat ang kanilang mga kaaway.</p>
  <p class="sl">
    <a id="chapter78_verse54"></a>
    <b>
      <sup>54 </sup>
    </b>At dinala niya sila sa kaniyang banal na teritoryo,</p>
  <p class="sz">Sa bulubunduking pook na ito na binili ng kaniyang kanang kamay.</p>
  <p class="sl">
    <a id="chapter78_verse55"></a>
    <b>
      <sup>55 </sup>
    </b>At nang maglaon ay pinalayas niya ang mga bansa dahil sa kanila,</p>
  <p class="sz">At sa pamamagitan ng pising panukat ay tinakdaan niya sila ng mana,</p>
  <p class="sz">Anupat pinatahan niya ang mga tribo ng Israel sa kanilang sariling mga tahanan.</p>
  <p class="sl">
    <a id="chapter78_verse56"></a>
    <b>
      <sup>56 </sup>
    </b>At pinasimulan nilang subukin at paghimagsikan ang Diyos na Kataas-taasan,</p>
  <p class="sz">At ang kaniyang mga paalaala ay hindi nila tinupad.</p>
  <p class="sl">
    <a id="chapter78_verse57"></a>
    <b>
      <sup>57 </sup>
    </b>Lagi rin silang tumatalikod at kumikilos nang may kataksilan na tulad ng kanilang mga ninuno;</p>
  <p class="sz">Pumihit silang gaya ng maluwag na busog.</p>
  <p class="sl">
    <a id="chapter78_verse58"></a>
    <b>
      <sup>58 </sup>
    </b>At patuloy nila siyang ginalit sa pamamagitan ng kanilang matataas na dako,</p>
  <p class="sz">At lagi nila siyang pinupukaw sa paninibugho sa kanilang mga nililok na imahen.</p>
  <p class="sl">
    <a id="chapter78_verse59"></a>
    <b>
      <sup>59 </sup>
    </b>Narinig ng Diyos at siya ay napoot,</p>
  <p class="sz">Kung kaya lubha niyang kinasuklaman ang Israel.</p>
  <p class="sl">
    <a id="chapter78_verse60"></a>
    <b>
      <sup>60 </sup>
    </b>At sa kalaunan ay pinabayaan niya ang tabernakulo ng Shilo,</p>
  <p class="sz">Ang tolda na tinahanan niya sa gitna ng mga makalupang tao.</p>
  <p class="sl">
    <a id="chapter78_verse61"></a>
    <b>
      <sup>61 </sup>
    </b>At ibinigay niya ang kaniyang kalakasan sa pagkabihag</p>
  <p class="sz">At ang kaniyang kagandahan sa kamay ng kalaban.</p>
  <p class="sl">
    <a id="chapter78_verse62"></a>
    <b>
      <sup>62 </sup>
    </b>At ibinigay niya ang kaniyang bayan sa tabak,</p>
  <p class="sz">At laban sa kaniyang mana ay napoot siya.</p>
  <p class="sl">
    <a id="chapter78_verse63"></a>
    <b>
      <sup>63 </sup>
    </b>Ang kaniyang mga binata ay nilamon ng apoy,</p>
  <p class="sz">At ang kaniyang mga dalaga ay hindi pinuri.</p>
  <p class="sl">
    <a id="chapter78_verse64"></a>
    <b>
      <sup>64 </sup>
    </b>Kung tungkol sa kaniyang mga saserdote, sila ay nabuwal sa pamamagitan ng tabak,</p>
  <p class="sz">At ang kanilang mga babaing balo ay hindi nanangis.</p>
  <p class="sl">
    <a id="chapter78_verse65"></a>
    <b>
      <sup>65 </sup>
    </b>Pagkatapos ay gumising si Jehova na parang galing sa pagkakatulog,</p>
  <p class="sz">Tulad ng isang makapangyarihan na nahihimasmasan mula sa pagkalasing sa alak.</p>
  <p class="sl">
    <a id="chapter78_verse66"></a>
    <b>
      <sup>66 </sup>
    </b>At sinaktan niya ang kaniyang mga kalaban mula sa likuran;<a id="page935"></a></p>
  <p class="sz">Binigyan niya sila ng kadustaan na mamamalagi nang walang takda.</p>
  <p class="sl">
    <a id="chapter78_verse67"></a>
    <b>
      <sup>67 </sup>
    </b>At itinakwil niya ang tolda ni Jose;</p>
  <p class="sz">At ang tribo ni Efraim ay hindi niya pinili.</p>
  <p class="sl">
    <a id="chapter78_verse68"></a>
    <b>
      <sup>68 </sup>
    </b>Ngunit pinili niya ang tribo ni Juda,</p>
  <p class="sz">Ang Bundok Sion, na kaniyang iniibig.</p>
  <p class="sl">
    <a id="chapter78_verse69"></a>
    <b>
      <sup>69 </sup>
    </b>At sinimulan niyang itayo ang kaniyang santuwaryo na tulad ng mga kaitaasan,</p>
  <p class="sz">Tulad ng lupa na itinatag niya hanggang sa panahong walang takda.</p>
  <p class="sl">
    <a id="chapter78_verse70"></a>
    <b>
      <sup>70 </sup>
    </b>At pinili niya si David na kaniyang lingkod</p>
  <p class="sz">At kinuha niya siya mula sa mga kural ng kawan.</p>
  <p class="sl">
    <a id="chapter78_verse71"></a>
    <b>
      <sup>71 </sup>
    </b>Mula sa pagsunod sa mga tupang babaing nagpapasuso</p>
  <p class="sz">Dinala niya siya upang maging pastol sa Jacob na kaniyang bayan</p>
  <p class="sz">At sa Israel na kaniyang mana.</p>
  <p class="sl">
    <a id="chapter78_verse72"></a>
    <b>
      <sup>72 </sup>
    </b>At pinastulan niya sila ayon sa katapatan ng kaniyang puso,</p>
  <p class="sz">At pinatnubayan niya sila sa pamamagitan ng kabihasahan ng kaniyang mga kamay.</p>
</div>