<div><div id="chapter20_verse1"><span class="w_ch"><b>20 </b></span>Nang isa sa mga araw habang tinuturuan niya ang mga tao sa templo at ipinahahayag ang mabuting balita, ang mga punong saserdote at ang mga eskriba kasama ang matatandang lalaki ay lumapit, </div><div id="chapter20_verse2"><b><sup>2 </sup></b>at nagsalita sila, na sinasabi sa kaniya: “Sabihin mo sa amin kung sa anong awtoridad ginagawa mo ang mga bagay na ito, o kung sino ang nagbigay sa iyo ng awtoridad na ito.” </div><div id="chapter20_verse3"><b><sup>3 </sup></b>Bilang tugon ay sinabi niya sa kanila: “Tatanungin ko kayo ng isang tanong, at sabihin ninyo sa akin: </div><div id="chapter20_verse4"><b><sup>4 </sup></b>Ang bautismo ba ni Juan ay mula sa langit o mula sa mga tao?” </div><div id="chapter20_verse5"><b><sup>5 </sup></b>Sa gayon ay bumuo sila ng mga palagay sa kani-kanilang sarili, na sinasabi: “Kung sasabihin natin, ‘Mula sa langit,’ sasabihin niya, ‘Bakit nga hindi kayo naniwala sa kaniya?’ </div><div id="chapter20_verse6"><b><sup>6 </sup></b>Ngunit kung sasabihin natin, ‘Mula sa mga tao,’ babatuhin tayo ng lahat ng mga tao, sapagkat naniniwala sila na si Juan ay propeta.” </div><div id="chapter20_verse7"><b><sup>7 </sup></b>Kaya tumugon sila na hindi nila alam ang pinagmulan nito. </div><div id="chapter20_verse8"><b><sup>8 </sup></b>At sinabi ni Jesus sa kanila: “Hindi ko rin naman sasabihin <div id="page1582"></div>sa inyo kung sa anong awtoridad ginagawa ko ang mga bagay na ito.”</div><div id="chapter20_verse9"><b><sup>9 </sup></b>Sa gayon ay pinasimulan niyang sabihin sa mga tao ang ilustrasyong ito: “Isang tao ang nagtanim ng isang ubasan at ipinaubaya ito sa mga tagapagsaka, at naglakbay siya sa ibang bayan nang mahabang panahon. </div><div id="chapter20_verse10"><b><sup>10 </sup></b>Ngunit nang takdang kapanahunan ay nagsugo siya ng isang alipin sa mga tagapagsaka, upang bigyan nila siya ng ilan sa bunga ng ubasan. Gayunman, pinaalis siya ng mga tagapagsaka nang walang dala, pagkatapos na bugbugin siya. </div><div id="chapter20_verse11"><b><sup>11 </sup></b>Ngunit siya ay umulit at nagsugo sa kanila ng ibang alipin. Ang isa ring iyon ay binugbog nila at winalang-dangal at pinaalis na walang dala. </div><div id="chapter20_verse12"><b><sup>12 </sup></b>At muli ay nagsugo siya ng ikatlo; ang isa ring ito ay sinugatan nila at itinapon sa labas. </div><div id="chapter20_verse13"><b><sup>13 </sup></b>Sa gayon ay sinabi ng may-ari ng ubasan, ‘Ano ang gagawin ko? Isusugo ko ang aking anak na minamahal. Malamang ay igagalang nila ang isang ito.’ </div><div id="chapter20_verse14"><b><sup>14 </sup></b>Nang makita siya ng mga tagapagsaka ay nangatuwiran sila sa isa’t isa, na sinasabi, ‘Ito ang tagapagmana; patayin natin siya, upang maging atin ang mana.’ </div><div id="chapter20_verse15"><b><sup>15 </sup></b>Nang magkagayon ay itinapon nila siya sa labas ng ubasan at pinatay siya. Ano, kung gayon, ang gagawin sa kanila ng may-ari ng ubasan? </div><div id="chapter20_verse16"><b><sup>16 </sup></b>Paroroon siya at pupuksain ang mga tagapagsakang ito at ibibigay ang ubasan sa iba.”</div><div id="chapter20_verse17"><b><sup>17 </sup></b>Ngunit tumingin siya sa kanila at nagsabi: “Ano, kung gayon, ang kahulugan nitong nasusulat, ‘Ang bato na itinakwil ng mga tagapagtayo, ito ang naging pangulong batong-panulok’? </div><div id="chapter20_verse18"><b><sup>18 </sup></b>Ang bawat isa na babagsak sa batong iyon ay madudurog. Kung tungkol sa sinumang mababagsakan nito, pupulbusin siya nito.”</div><div id="chapter20_verse19"><b><sup>19 </sup></b>At nais ng mga eskriba at mga punong saserdote na isunggab sa kaniya ang kanilang mga kamay nang mismong oras na iyon, ngunit natatakot sila sa mga tao; sapagkat nahiwatigan nila na inilahad niya ang ilustrasyong ito na sila ang nasa isip. </div><div id="chapter20_verse20"><b><sup>20 </sup></b>At, pagkatapos na matyagan siya, nagsugo sila ng mga taong inupahan nang lihim upang magkunwaring sila ay matuwid, nang sa gayon ay mahuli nila siya sa pananalita, upang maibigay siya sa pamahalaan at sa awtoridad ng gobernador. </div><div id="chapter20_verse21"><b><sup>21 </sup></b>At tinanong nila siya, na sinasabi: “Guro, alam naming ikaw ay nagsasalita at nagtuturo nang wasto at hindi nagtatangi, kundi nagtuturo ka ng daan ng Diyos kasuwato ng katotohanan: </div><div id="chapter20_verse22"><b><sup>22 </sup></b>Kaayon ba ng kautusan na magbayad kami ng buwis kay Cesar o hindi?” </div><div id="chapter20_verse23"><b><sup>23 </sup></b>Ngunit nahalata niya ang kanilang katusuhan at sinabi sa kanila: </div><div id="chapter20_verse24"><b><sup>24 </sup></b>“Ipakita ninyo sa akin ang isang denario. Kaninong larawan at sulat ang naririto?” Sinabi nila: “Kay Cesar.” </div><div id="chapter20_verse25"><b><sup>25 </sup></b>Sinabi niya sa kanila: “Kung magkagayon nga, ibayad ninyo kay Cesar ang mga bagay na kay Cesar, ngunit sa Diyos ang mga bagay na sa Diyos.” </div><div id="chapter20_verse26"><b><sup>26 </sup></b>Buweno, hindi nila nagawang hulihin siya sa pananalitang ito sa harap ng mga tao, kundi sa pagkamangha sa kaniyang sagot ay wala silang sinabi.</div><div id="chapter20_verse27"><b><sup>27 </sup></b>Gayunman, ang ilan sa mga Saduceo, yaong mga nagsasabing <div id="page1583"></div>walang pagkabuhay-muli, ay lumapit at nagtanong sa kaniya, </div><div id="chapter20_verse28"><b><sup>28 </sup></b>na sinasabi: “Guro, isinulat sa amin ni Moises, ‘Kung ang kapatid na lalaki ng isang tao ay mamatay na may asawa, ngunit ang isang ito ay nanatiling walang anak, dapat kunin ng kaniyang kapatid na lalaki ang asawa at magbangon ng supling mula rito para sa kaniyang kapatid.’ </div><div id="chapter20_verse29"><b><sup>29 </sup></b>Alinsunod dito ay may pitong magkakapatid na lalaki; at ang una ay kumuha ng isang asawa at namatay na walang anak. </div><div id="chapter20_verse30"><b><sup>30 </sup></b>Kaya ang ikalawa, </div><div id="chapter20_verse31"><b><sup>31 </sup></b>at ang ikatlo ay kumuha sa kaniya. Gayundin naman maging ang pito: wala silang naiwang mga anak, kundi namatay. </div><div id="chapter20_verse32"><b><sup>32 </sup></b>Sa kahuli-hulihan, namatay rin ang babae. </div><div id="chapter20_verse33"><b><sup>33 </sup></b>Dahil dito, sa pagkabuhay-muli, kanino sa kanila siya magiging asawa? Sapagkat kinuha siya ng pito bilang asawa.”</div><div id="chapter20_verse34"><b><sup>34 </sup></b>Sinabi ni Jesus sa kanila: “Ang mga anak ng sistemang ito ng mga bagay ay nag-aasawa at ibinibigay sa pag-aasawa, </div><div id="chapter20_verse35"><b><sup>35 </sup></b>ngunit yaong mga ibinilang na karapat-dapat magkamit ng sistemang iyon ng mga bagay at ng pagkabuhay-muli mula sa mga patay ay hindi mag-aasawa ni ibibigay man sa pag-aasawa. </div><div id="chapter20_verse36"><b><sup>36 </sup></b>Sa katunayan, hindi na rin sila maaaring mamatay pa, sapagkat sila ay tulad ng mga anghel, at sila ay mga anak ng Diyos dahil sa pagiging mga anak ng pagkabuhay-muli. </div><div id="chapter20_verse37"><b><sup>37 </sup></b>Ngunit ang tungkol sa pagbabangon sa mga patay ay ibinunyag din naman ni Moises, sa ulat tungkol sa tinikang-palumpong, nang tawagin niya si Jehova na ‘ang Diyos ni Abraham at Diyos ni Isaac at Diyos ni Jacob.’ </div><div id="chapter20_verse38"><b><sup>38 </sup></b>Siya ay Diyos, hindi ng mga patay, kundi ng mga buháy, sapagkat silang lahat ay buháy sa kaniya.” </div><div id="chapter20_verse39"><b><sup>39 </sup></b>Bilang tugon ay sinabi ng ilan sa mga eskriba: “Guro, mahusay ang iyong sinalita.” </div><div id="chapter20_verse40"><b><sup>40 </sup></b>Sapagkat wala na silang lakas ng loob na tanungin pa siya ng isa mang tanong.</div><div id="chapter20_verse41"><b><sup>41 </sup></b>Sinabi naman niya sa kanila: “Paano nga na sinasabi nila na ang Kristo ay anak ni David? </div><div id="chapter20_verse42"><b><sup>42 </sup></b>Sapagkat si David mismo ay nagsasabi sa aklat ng Mga Awit, ‘Sinabi ni Jehova sa aking Panginoon: “Umupo ka sa aking kanan </div><div id="chapter20_verse43"><b><sup>43 </sup></b>hanggang sa ilagay ko ang iyong mga kaaway bilang tuntungan ng iyong mga paa.” ’ </div><div id="chapter20_verse44"><b><sup>44 </sup></b>Samakatuwid, si David ay tumatawag sa kaniya na ‘Panginoon’; kaya paanong siya ay kaniyang anak?”</div><div id="chapter20_verse45"><b><sup>45 </sup></b>Sa gayon, habang nakikinig ang lahat ng mga tao ay sinabi niya sa mga alagad: </div><div id="chapter20_verse46"><b><sup>46 </sup></b>“Mag-ingat kayo sa mga eskriba na nagnanasang magpalakad-lakad na may mahahabang damit at nagnanais ng mga pagbati sa mga pamilihan at ng mga upuan sa unahan sa mga sinagoga at ng pinakatanyag na mga dako sa mga hapunan, </div><div id="chapter20_verse47"><b><sup>47 </sup></b>at lumalamon ng mga bahay ng mga babaing balo at sa pagpapanggap ay nananalangin nang mahaba. Ang mga ito ay tatanggap ng mas mabigat na hatol.”</div></div>