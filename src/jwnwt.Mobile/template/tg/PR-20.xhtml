<div>
  <div id="chapter20_verse1">
    <span class="w_ch">
      <b>20 </b>
    </span>Ang alak ay manunuya, ang nakalalangong inumin ay magulo, at ang sinumang naliligaw dahil dito ay hindi marunong.</div>
  <div id="chapter20_verse2">
    <b>
      <sup>2 </sup>
    </b>Ang kakilabutan ng hari ay isang ungol na tulad ng sa may-kilíng na batang leon. Ang sinumang pumupukaw ng kaniyang poot laban sa kaniyang sarili ay nagkakasala laban sa sarili niyang kaluluwa.</div>
  <div id="chapter20_verse3">
    <b>
      <sup>3 </sup>
    </b>Kaluwalhatian sa isang tao ang umiwas sa pakikipagtalo, ngunit ang bawat mangmang ay susugod doon.</div>
  <div id="chapter20_verse4">
    <b>
      <sup>4 </sup>
    </b>Dahil sa taglamig ay hindi mag-aararo ang tamad; mamamalimos siya sa panahon ng paggapas, ngunit hindi magkakaroon ng anuman.</div>
  <div id="chapter20_verse5">
    <b>
      <sup>5 </sup>
    </b>Ang panukala sa puso ng tao ay gaya ng malalim na tubig, ngunit ang taong may kaunawaan ang siyang sasalok nito.</div>
  <div id="chapter20_verse6">
    <b>
      <sup>6 </sup>
    </b>Maraming tao ang maghahayag bawat isa ng kaniyang sariling maibiging-kabaitan, ngunit sino ang makasusumpong ng taong tapat?</div>
  <div id="chapter20_verse7">
    <b>
      <sup>7 </sup>
    </b>Ang matuwid ay lumalakad sa kaniyang katapatan. Maligaya ang kaniyang mga anak na kasunod niya.</div>
  <div id="chapter20_verse8">
    <b>
      <sup>8 </sup>
    </b>Ang hari ay nakaupo sa trono ng paghatol, na pinangangalat ang lahat ng kasamaan sa pamamagitan ng kaniyang mga mata.</div>
  <div id="chapter20_verse9">
    <b>
      <sup>9 </sup>
    </b>Sino ang makapagsasabi: “Nilinis ko ang aking puso; ako ay naging dalisay mula sa aking kasalanan”?</div>
  <div id="chapter20_verse10">
    <b>
      <sup>10 </sup>
    </b>Dalawang uri ng panimbang at dalawang uri ng takal na epa—ang mga ito ay kapuwa karima-rimarim kay Jehova.</div>
  <div id="chapter20_verse11">
    <b>
      <sup>11 </sup>
    </b>Sa pamamagitan nga ng kaniyang mga gawa ay ipinakikilala ng isang bata kung ang kaniyang gawain ay dalisay at matuwid.</div>
  <div id="chapter20_verse12">
    <b>
      <sup>12 </sup>
    </b>Ang taingang nakaririnig at ang matang nakakakita—ang mga iyon ay kapuwa ginawa ni Jehova.</div>
  <div id="chapter20_verse13">
    <b>
      <sup>13 </sup>
    </b>Huwag mong ibigin ang pagtulog, upang hindi ka sumapit sa karalitaan. Idilat mo ang <div id="page1032"></div>iyong mga mata; mabusog ka sa tinapay.</div>
  <div id="chapter20_verse14">
    <b>
      <sup>14 </sup>
    </b>“Masama, masama!” ang sabi ng bumibili, at yumayaon siya. Pagkatapos ay ipinaghahambog niya ang kaniyang sarili.</div>
  <div id="chapter20_verse15">
    <b>
      <sup>15 </sup>
    </b>May ginto, at maraming korales; ngunit ang mga labi ng kaalaman ay mahahalagang sisidlan.</div>
  <div id="chapter20_verse16">
    <b>
      <sup>16 </sup>
    </b>Kunin mo ang kasuutan ng isa, kung nanagot siya para sa taong di-kilala; at may kaugnayan sa babaing banyaga, agawin mo sa kaniya ang isang panagot.</div>
  <div id="chapter20_verse17">
    <b>
      <sup>17 </sup>
    </b>Ang tinapay na natamo sa pamamagitan ng kabulaanan ay kalugud-lugod sa isang tao, ngunit pagkatapos ay mapupuno ng graba ang kaniyang bibig.</div>
  <div id="chapter20_verse18">
    <b>
      <sup>18 </sup>
    </b>Sa pamamagitan ng payo ay matibay na natatatag ang mga plano, at sa pamamagitan ng mahusay na patnubay ay isagawa mo ang iyong pakikidigma.</div>
  <div id="chapter20_verse19">
    <b>
      <sup>19 </sup>
    </b>Siyang lumilibot bilang maninirang-puri ay nagbubunyag ng lihim na usapan; at sa isa na naaakit sa pamamagitan ng kaniyang mga labi ay huwag kang makikisama.</div>
  <div id="chapter20_verse20">
    <b>
      <sup>20 </sup>
    </b>Kung tungkol sa sinumang sumusumpa sa kaniyang ama at sa kaniyang ina, ang kaniyang lampara ay papatayin sa pagsapit ng dilim.</div>
  <div id="chapter20_verse21">
    <b>
      <sup>21 </sup>
    </b>Ang mana ay nakukuha sa pamamagitan ng kasakiman sa pasimula, ngunit ang kinabukasan nito ay hindi pagpapalain.</div>
  <div id="chapter20_verse22">
    <b>
      <sup>22 </sup>
    </b>Huwag mong sabihin: “Gaganti ako ng kasamaan!” Umasa ka kay Jehova, at ililigtas ka niya.</div>
  <div id="chapter20_verse23">
    <b>
      <sup>23 </sup>
    </b>Ang dalawang uri ng panimbang ay karima-rimarim kay Jehova, at ang madayang pares ng timbangan ay hindi mabuti.</div>
  <div id="chapter20_verse24">
    <b>
      <sup>24 </sup>
    </b>Mula kay Jehova ang mga hakbang ng matipunong lalaki. Kung tungkol sa makalupang tao, paano niya mapag-uunawa ang kaniyang lakad?</div>
  <div id="chapter20_verse25">
    <b>
      <sup>25 </sup>
    </b>Isa ngang silo kapag ang makalupang tao ay humiyaw nang padalus-dalos, “Banal!” at pagkatapos ng mga panata ay saka lamang niya maiisipang magsuri.</div>
  <div id="chapter20_verse26">
    <b>
      <sup>26 </sup>
    </b>Ang marunong na hari ay nagpapangalat ng mga taong balakyot, at nagpaparaan siya ng gulong sa ibabaw nila.</div>
  <div id="chapter20_verse27">
    <b>
      <sup>27 </sup>
    </b>Ang hininga ng makalupang tao ay ang lampara ni Jehova, na maingat na sumasaliksik sa lahat ng mga kaloob-loobang bahagi ng tiyan.</div>
  <div id="chapter20_verse28">
    <b>
      <sup>28 </sup>
    </b>Ang maibiging-kabaitan at ang katapatan—iniingatan nila ang hari; at sa pamamagitan ng maibiging-kabaitan ay pinamamalagi niya ang kaniyang trono.</div>
  <div id="chapter20_verse29">
    <b>
      <sup>29 </sup>
    </b>Ang kagandahan ng mga kabataang lalaki ay ang kanilang kalakasan, at ang karilagan ng matatandang lalaki ay ang kanilang ulong may uban.</div>
  <div id="chapter20_verse30">
    <b>
      <sup>30 </sup>
    </b>Masasakit na sugat ang kumakayod ng kasamaan; at ang mga latay, ng mga kaloob-loobang bahagi ng tiyan.</div>
</div>