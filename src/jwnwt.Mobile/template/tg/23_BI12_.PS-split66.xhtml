<div>
  <p class="w_biblebookname">Awit</p>
  <p class="sw">Sa tagapangasiwa. Isang awit, isang awitin.</p>
  <p class="sl">
    <a id="chapter66"></a>
    <a id="chapter66_verse1"></a>
    <span class="w_ch">
      <b>66 </b>
    </span>May-pagbubunyi kayong sumigaw sa Diyos, lahat kayong mga tao sa lupa.</p>
  <p class="sl">
    <a id="chapter66_verse2"></a>
    <b>
      <sup>2 </sup>
    </b>Umawit kayo ukol sa kaluwalhatian ng kaniyang pangalan.</p>
  <p class="sz">Gawin ninyong maluwalhati ang papuri sa kaniya.</p>
  <p class="sl">
    <a id="chapter66_verse3"></a>
    <b>
      <sup>3 </sup>
    </b>Sabihin ninyo sa Diyos: “Anong kakila-kilabot ng iyong mga gawa!</p>
  <p class="sz">Dahil sa kasaganaan ng iyong lakas ay susukut-sukot na paroroon sa iyo ang iyong mga kaaway.</p>
  <p class="sl">
    <a id="chapter66_verse4"></a>
    <b>
      <sup>4 </sup>
    </b>Ang lahat ng tao sa lupa ay yuyukod sa iyo,</p>
  <p class="sz">At aawit sila sa iyo, aawit sila sa iyong pangalan.” <i>Selah.</i></p>
  <p class="sl">
    <a id="chapter66_verse5"></a>
    <b>
      <sup>5 </sup>
    </b>Halikayo at tingnan ang mga gawa ng Diyos.</p>
  <p class="sz">Ang kaniyang pakikitungo sa mga anak ng mga tao ay kakila-kilabot.</p>
  <p class="sl">
    <a id="chapter66_verse6"></a>
    <b>
      <sup>6 </sup>
    </b>Ginawa niyang tuyong lupa ang dagat;</p>
  <p class="sz">Sa ilog ay tumawid silang naglalakad.</p>
  <p class="sz">Doon ay nagsimula kaming magsaya sa kaniya.</p>
  <p class="sl">
    <a id="chapter66_verse7"></a>
    <b>
      <sup>7 </sup>
    </b>Siya ay namamahala sa pamamagitan ng kaniyang kalakasan hanggang sa panahong walang takda.</p>
  <p class="sz">Ang kaniyang mga mata ay nagbabantay sa mga bansa.</p>
  <p class="sz">Kung tungkol sa mga sutil, huwag silang magmalaki. <i>Selah.</i></p>
  <p class="sl">
    <a id="chapter66_verse8"></a>
    <b>
      <sup>8 </sup>
    </b>Pagpalain ninyo ang ating Diyos, O kayong mga bayan,</p>
  <p class="sz">At iparinig ninyo ang tinig ng papuri sa kaniya.</p>
  <p class="sl">
    <a id="chapter66_verse9"></a>
    <b>
      <sup>9 </sup>
    </b>Itinatatag niya ang ating kaluluwa sa buhay,</p>
  <p class="sz">At hindi niya ipinahihintulot na makilos ang ating paa.</p>
  <p class="sl">
    <a id="chapter66_verse10"></a>
    <b>
      <sup>10 </sup>
    </b>Sapagkat sinuri mo kami, O Diyos;</p>
  <p class="sz">Dinalisay mo kaming gaya ng pagdalisay sa pilak.</p>
  <p class="sl">
    <a id="chapter66_verse11"></a>
    <b>
      <sup>11 </sup>
    </b>Ipinasok mo kami sa pangasong lambat;</p>
  <p class="sz">Pinabigatan mo ang aming mga balakang.</p>
  <p class="sl">
    <a id="page917"></a>
    <a id="chapter66_verse12"></a>
    <b>
      <sup>12 </sup>
    </b>Pinaraan mo ang taong mortal sa ibabaw ng aming ulo;</p>
  <p class="sz">Dumaan kami sa apoy at sa tubig,</p>
  <p class="sz">At dinala mo kami sa kaginhawahan.</p>
  <p class="sl">
    <a id="chapter66_verse13"></a>
    <b>
      <sup>13 </sup>
    </b>Papasok ako sa iyong bahay taglay ang mga buong handog na sinusunog;</p>
  <p class="sz">Tutuparin ko sa iyo ang aking mga panata</p>
  <p class="sl">
    <a id="chapter66_verse14"></a>
    <b>
      <sup>14 </sup>
    </b>Na ibinuka ng aking mga labi upang sabihin</p>
  <p class="sz">At sinalita ng aking bibig noong ako ay nasa kagipitan.</p>
  <p class="sl">
    <a id="chapter66_verse15"></a>
    <b>
      <sup>15 </sup>
    </b>Mga buong handog na sinusunog na mga patabain ang ihahandog ko sa iyo,</p>
  <p class="sz">Na may haing usok ng mga barakong tupa.</p>
  <p class="sz">Maghahandog ako ng toro na may kasamang mga kambing na lalaki. <i>Selah.</i></p>
  <p class="sl">
    <a id="chapter66_verse16"></a>
    <b>
      <sup>16 </sup>
    </b>Halikayo, makinig kayo, lahat kayong natatakot sa Diyos, at isasaysay ko</p>
  <p class="sz">Kung ano ang ginawa niya para sa aking kaluluwa.</p>
  <p class="sl">
    <a id="chapter66_verse17"></a>
    <b>
      <sup>17 </sup>
    </b>Sa kaniya ay tumawag ako sa pamamagitan ng aking bibig,</p>
  <p class="sz">At nagsagawa ng pagdakila ang aking dila.</p>
  <p class="sl">
    <a id="chapter66_verse18"></a>
    <b>
      <sup>18 </sup>
    </b>Kung may isinasaalang-alang akong nakasasakit na bagay sa aking puso,</p>
  <p class="sz">Hindi ako diringgin ni Jehova.</p>
  <p class="sl">
    <a id="chapter66_verse19"></a>
    <b>
      <sup>19 </sup>
    </b>Tunay na dininig ng Diyos;</p>
  <p class="sz">Nagbigay-pansin siya sa tinig ng aking panalangin.</p>
  <p class="sl">
    <a id="chapter66_verse20"></a>
    <b>
      <sup>20 </sup>
    </b>Pagpalain nawa ang Diyos, na hindi nagwaksi ng aking panalangin,</p>
  <p class="sz">Ni ng kaniyang maibiging-kabaitan mula sa akin.</p>
</div>