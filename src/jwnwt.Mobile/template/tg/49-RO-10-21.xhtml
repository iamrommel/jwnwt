<div><div id="chapter10_verse1"><span class="w_ch"><b>10 </b></span>Mga kapatid, ang kabutihang-loob ng aking puso at ang aking pagsusumamo sa Diyos para sa kanila ay tunay ngang para sa kanilang kaligtasan. </div><div id="chapter10_verse2"><b><sup>2 </sup></b>Sapagkat nagpapatotoo ako tungkol sa kanila na may sigasig sila sa Diyos; ngunit hindi ayon sa tumpak na kaalaman; </div><div id="chapter10_verse3"><b><sup>3 </sup></b>sapagkat, dahil sa hindi pagkaalam sa katuwiran ng Diyos kundi pinagsisikapang itatag ang sa kanilang sarili, hindi sila nagpasakop sa katuwiran ng Diyos. </div><div id="chapter10_verse4"><b><sup>4 </sup></b>Sapagkat si Kristo ang wakas ng Kautusan, upang ang bawat isa na nananampalataya ay magkaroon ng katuwiran.</div><div id="chapter10_verse5"><b><sup>5 </sup></b>Sapagkat isinulat ni Moises na ang tao na gumagawa ng katuwiran ng Kautusan ay mabubuhay sa pamamagitan nito. </div><div id="chapter10_verse6"><b><sup>6 </sup></b>Ngunit ang katuwiran na resulta ng pananampalataya ay nagsasalita sa ganitong paraan: “Huwag mong sabihin sa iyong puso, ‘Sino ang aakyat sa langit?’ samakatuwid nga, upang ibaba si Kristo; </div><div id="chapter10_verse7"><b><sup>7 </sup></b>o, ‘Sino ang bababa sa kalaliman?’ samakatuwid nga, upang iahon si Kristo mula sa mga patay.” </div><div id="chapter10_verse8"><b><sup>8 </sup></b>Ngunit ano ang sinasabi nito? “Ang salita ay malapit sa iyo, nasa iyong sariling bibig at nasa iyong sariling puso”; samakatuwid nga, ang “salita” ng pananampalataya, na aming ipinangangaral. </div><div id="chapter10_verse9"><b><sup>9 </sup></b>Sapagkat kung hayagan mong sinasabi yaong ‘salita sa iyong sariling bibig,’ na si Jesus ay Panginoon, at nananampalataya ka sa iyong puso <div id="page1708"></div>na ibinangon siya ng Diyos mula sa mga patay, ikaw ay maliligtas. </div><div id="chapter10_verse10"><b><sup>10 </sup></b>Sapagkat sa pamamagitan ng puso ang isa ay nananampalataya ukol sa katuwiran, ngunit sa pamamagitan ng bibig ang isa ay gumagawa ng pangmadlang pagpapahayag ukol sa kaligtasan.</div><div id="chapter10_verse11"><b><sup>11 </sup></b>Sapagkat sinasabi ng Kasulatan: “Walang sinumang naglalagak sa kaniya ng kaniyang pananampalataya ang mabibigo.” </div><div id="chapter10_verse12"><b><sup>12 </sup></b>Sapagkat walang pagkakaiba ang Judio at ang Griego, sapagkat may iisang Panginoon sa lahat, na mayaman sa lahat niyaong mga tumatawag sa kaniya. </div><div id="chapter10_verse13"><b><sup>13 </sup></b>Sapagkat “ang bawat isa na tumatawag sa pangalan ni Jehova ay maliligtas.” </div><div id="chapter10_verse14"><b><sup>14 </sup></b>Gayunman, paano sila tatawag sa kaniya na hindi nila sinampalatayanan? Paano naman sila mananampalataya sa kaniya na hindi nila napakinggan? Paano naman nila maririnig kung walang mangangaral? </div><div id="chapter10_verse15"><b><sup>15 </sup></b>Paano naman sila mangangaral malibang isinugo sila? Gaya nga ng nasusulat: “Pagkaganda-ganda ng mga paa niyaong mga nagpapahayag ng mabuting balita ng mabubuting bagay!”</div><div id="chapter10_verse16"><b><sup>16 </sup></b>Gayunpaman, hindi lahat sa kanila ay sumunod sa mabuting balita. Sapagkat sinasabi ni Isaias: “Jehova, sino ang nananampalataya sa bagay na narinig mula sa amin?” </div><div id="chapter10_verse17"><b><sup>17 </sup></b>Kaya ang pananampalataya ay kasunod ng bagay na narinig. Ang bagay na narinig naman ay sa pamamagitan ng salita tungkol kay Kristo. </div><div id="chapter10_verse18"><b><sup>18 </sup></b>Gayunpaman ay itatanong ko, Hindi sila nabigong makarinig, hindi ba? Aba, sa katunayan, “sa buong lupa ay lumabas ang kanilang tinig, at hanggang sa mga dulo ng tinatahanang lupa ang kanilang mga pananalita.” </div><div id="chapter10_verse19"><b><sup>19 </sup></b>Gayunpaman ay itatanong ko, Hindi nabigong makaalam ang Israel, hindi ba? Una ay sinasabi ni Moises: “Pupukawin ko kayo sa paninibugho sa pamamagitan niyaong hindi isang bansa; pupukawin ko kayo sa matinding galit sa pamamagitan ng isang hangal na bansa.” </div><div id="chapter10_verse20"><b><sup>20 </sup></b>Ngunit si Isaias ay lubhang nagpakatapang at nagsasabi: “Nasumpungan ako niyaong mga hindi humahanap sa akin; naging hayag ako roon sa mga hindi nagtatanong tungkol sa akin.” </div><div id="chapter10_verse21"><b><sup>21 </sup></b>Ngunit may kinalaman sa Israel ay sinasabi niya: “Buong araw na iniunat ko ang aking mga kamay sa isang bayan na masuwayin at sumasagot nang palabán.”</div></div>