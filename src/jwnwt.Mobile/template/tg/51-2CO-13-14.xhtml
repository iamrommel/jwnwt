<div><div id="chapter13_verse1"><span class="w_ch"><b>13 </b></span>Ito ang ikatlong pagkakataon na paririyan ako sa inyo. “Sa bibig ng dalawang saksi o ng tatlo ay itatatag ang bawat bagay.” </div><div id="chapter13_verse2"><b><sup>2 </sup></b>Sinabi ko na noong una at, para bang naririyan sa ikalawang pagkakataon at gayunma’y wala riyan ngayon, sinasabi ko nang patiuna doon sa mga nagkasala noon at sa lahat ng iba pa, na kung sakaling pumariyan akong muli ay wala akong paliligtasin, </div><div id="chapter13_verse3"><b><sup>3 </sup></b>yamang naghahanap kayo ng katunayan na si Kristo ay nagsasalita sa pamamagitan ko, si Kristo na sa inyo ay hindi mahina kundi makapangyarihan sa gitna ninyo. </div><div id="chapter13_verse4"><b><sup>4 </sup></b>Totoo nga, ibinayubay siya dahil sa kahinaan, ngunit siya ay buháy dahil sa kapangyarihan ng Diyos. Totoo rin, sa kaniya ay mahina kami, ngunit mabubuhay kaming kasama niya dahil sa kapangyarihan ng Diyos para sa inyo.</div><div id="chapter13_verse5"><b><sup>5 </sup></b>Patuloy na subukin kung kayo ay nasa pananampalataya, patuloy na patunayan kung ano nga kayo. O hindi ba ninyo kinikilala na si Jesu-Kristo ay kaisa ninyo? Malibang kayo ay itinakwil. </div><div id="chapter13_verse6"><b><sup>6 </sup></b>Tunay ngang umaasa ako na malalaman ninyo na hindi kami itinakwil.</div><div id="chapter13_verse7"><b><sup>7 </sup></b>Ngayon ay nananalangin <div id="page1755"></div>kami sa Diyos na huwag kayong makagawa ng anumang kamalian, hindi upang kami naman ay magtinging sinang-ayunan, kundi upang magawa ninyo yaong mainam, kahit kami naman ay magtinging itinakwil. </div><div id="chapter13_verse8"><b><sup>8 </sup></b>Sapagkat wala kaming magagawang anuman laban sa katotohanan, kundi para lamang sa katotohanan. </div><div id="chapter13_verse9"><b><sup>9 </sup></b>Talaga namang nagsasaya kami kailanma’t mahihina kami ngunit kayo ay malalakas; at ito ang idinadalangin namin, ang inyong pagkakabalik sa ayos. </div><div id="chapter13_verse10"><b><sup>10 </sup></b>Kaya naman isinusulat ko ang mga bagay na ito samantalang wala riyan, upang, kapag naririyan ako, ako ay hindi kumilos nang may kahigpitan ayon sa awtoridad na ibinigay sa akin ng Panginoon, upang magpatibay at hindi upang gumiba.</div><div id="chapter13_verse11"><b><sup>11 </sup></b>Sa katapus-tapusan, mga kapatid, patuloy kayong magsaya, maibalik sa ayos, maaliw, mag-isip nang magkakasuwato, mamuhay nang mapayapa; at ang Diyos ng pag-ibig at ng kapayapaan ay sasainyo. </div><div id="chapter13_verse12"><b><sup>12 </sup></b>Batiin ninyo ang isa’t isa ng banal na halik. </div><div id="chapter13_verse13"><b><sup>13 </sup></b>Ang lahat ng mga banal ay nagpapadala sa inyo ng kanilang mga pagbati.</div><div id="chapter13_verse14"><b><sup>14 </sup></b>Sumainyo nawang lahat ang di-sana-nararapat na kabaitan ng Panginoong Jesu-Kristo at ang pag-ibig ng Diyos at ang pakikibahagi sa banal na espiritu.</div></div>