<div>
  <div id="chapter4_verse1">
    <span class="w_ch">
      <b>4 </b>
    </span>Nagsalita ngayon si Jehova kay Moises at kay Aaron, na sinasabi: </div>
  <div id="chapter4_verse2">
    <b>
      <sup>2 </sup>
    </b>“Kukunin ang kabuuang bilang ng mga anak ni Kohat mula sa mga anak ni Levi, ayon sa kanilang mga pamilya sa sambahayan ng kanilang mga ama, </div>
  <div id="chapter4_verse3">
    <b>
      <sup>3 </sup>
    </b>mula tatlumpung taóng gulang pataas hanggang limampung taóng gulang, lahat niyaong mga pumapasok sa pangkat na naglilingkod upang gawin ang gawain sa tolda ng kapisanan.</div>
  <div id="chapter4_verse4">
    <b>
      <sup>4 </sup>
    </b>“Ito ang paglilingkod ng mga anak ni Kohat sa tolda ng kapisanan. Ito ay kabanal-banalang bagay: </div>
  <div id="chapter4_verse5">
    <b>
      <sup>5 </sup>
    </b>At si Aaron at ang kaniyang mga anak ay papasok kapag lumilisan ang kampo, at ibababa nila ang tumatabing na kurtina at tatakpan nila ang kaban ng patotoo sa pamamagitan niyaon. </div>
  <div id="chapter4_verse6">
    <b>
      <sup>6 </sup>
    </b>At maglalagay sila ng isang pantakip na yari sa balat ng poka sa ibabaw niyaon at maglalatag ng isang buong telang asul sa ibabaw at ilalagay ang mga pingga nito.</div>
  <div id="chapter4_verse7">
    <b>
      <sup>7 </sup>
    </b>“At maglalatag sila ng telang asul sa ibabaw ng mesa ng tinapay na pantanghal, at <div id="page222"></div>ilalagay nila sa ibabaw niyaon ang mga pinggan at ang mga kopa at ang mga mangkok at ang mga pitsel ng handog na inumin; at ang palagiang tinapay ay mananatili sa ibabaw niyaon. </div>
  <div id="chapter4_verse8">
    <b>
      <sup>8 </sup>
    </b>At maglalatag sila ng telang iskarlatang kokus sa ibabaw ng mga iyon, at tatakpan nila iyon ng isang pantakip na yari sa balat ng poka at ilalagay ang mga pingga nito. </div>
  <div id="chapter4_verse9">
    <b>
      <sup>9 </sup>
    </b>At kukuha sila ng telang asul at tatakpan ang kandelero ng ilawan at ang mga lampara nito at ang mga pamatay-apoy nito at ang mga lalagyan ng apoy nito at lahat ng mga sisidlan nito para sa langis na karaniwang ginagamit nila roon sa paglilingkod. </div>
  <div id="chapter4_verse10">
    <b>
      <sup>10 </sup>
    </b>At ilalagay nila iyon at lahat ng mga kagamitan nito sa isang pantakip na yari sa balat ng poka at ilalagay iyon sa isang pamingga. </div>
  <div id="chapter4_verse11">
    <b>
      <sup>11 </sup>
    </b>At sa ibabaw ng ginintuang altar ay maglalatag sila ng telang asul, at tatakpan nila iyon ng pantakip na yari sa balat ng poka at ilalagay ang mga pingga nito. </div>
  <div id="chapter4_verse12">
    <b>
      <sup>12 </sup>
    </b>At kukunin nila ang lahat ng mga kagamitan sa paglilingkod na karaniwang ginagamit nila sa paglilingkod sa dakong banal, at ilalagay nila ang mga iyon sa isang telang asul at tatakpan ang mga iyon ng pantakip na yari sa balat ng poka at ilalagay ang mga iyon sa isang pamingga.</div>
  <div id="chapter4_verse13">
    <b>
      <sup>13 </sup>
    </b>“At aalisin nila ang abo ng taba sa altar at maglalatag sila ng tela na lanang tinina sa mamula-mulang purpura sa ibabaw niyaon. </div>
  <div id="chapter4_verse14">
    <b>
      <sup>14 </sup>
    </b>At ilalagay nila sa ibabaw niyaon ang lahat ng mga kagamitan nito na karaniwang ginagamit nila roon sa paglilingkod, ang mga lalagyan ng apoy, ang mga tinidor at ang mga pala at ang mga mangkok, lahat ng mga kagamitan ng altar; at maglalatag sila sa ibabaw niyaon ng pantakip na yari sa balat ng poka at ilalagay ang mga pingga nito.</div>
  <div id="chapter4_verse15">
    <b>
      <sup>15 </sup>
    </b>“At tatapusin ni Aaron at ng kaniyang mga anak ang pagtatakip sa dakong banal at sa lahat ng mga kagamitan ng dakong banal kapag lumilisan ang kampo, at pagkatapos niyaon ay papasok ang mga anak ni Kohat upang buhatin ang mga iyon, ngunit huwag nilang hihipuin ang dakong banal sapagkat kung gayon ay mamamatay sila. Ang mga bagay na ito ang papasanin ng mga anak ni Kohat sa tolda ng kapisanan.</div>
  <div id="chapter4_verse16">
    <b>
      <sup>16 </sup>
    </b>“At ang pangangasiwaan ni Eleazar na anak ni Aaron na saserdote ay ang langis ng ilawan at ang mabangong insenso at ang palagiang handog na mga butil at ang pamahid na langis, ang pangangasiwa sa buong tabernakulo at sa lahat ng naroroon, samakatuwid ay ang dakong banal at ang mga kagamitan nito.”</div>
  <div id="chapter4_verse17">
    <b>
      <sup>17 </sup>
    </b>At nagsalita pa si Jehova kay Moises at kay Aaron, na sinasabi: </div>
  <div id="chapter4_verse18">
    <b>
      <sup>18 </sup>
    </b>“Huwag ninyong hayaang maputol ang tribo ng mga pamilya ng mga Kohatita mula sa mga Levita. </div>
  <div id="chapter4_verse19">
    <b>
      <sup>19 </sup>
    </b>Kundi gawin ninyo ito para sa kanila upang manatili nga silang buháy at hindi mamatay dahil sa paglapit nila sa mga kabanal-banalang bagay. Si Aaron at ang kaniyang mga anak ay papasok, at aatasan nila sila, bawat isa sa kaniyang paglilingkod at sa kaniyang papasanin. </div>
  <div id="chapter4_verse20">
    <b>
      <sup>20 </sup>
    </b>At huwag silang papasok upang tingnan ang mga banal na bagay kahit saglit man, sapagkat kung gayon ay mamamatay sila.”</div>
  <div id="chapter4_verse21">
    <b>
      <sup>21 </sup>
    </b>At nagsalita si Jehova kay Moises, na sinasabi: </div>
  <div id="chapter4_verse22">
    <b>
      <sup>22 </sup>
    </b>“Kukunin ang kabuuang bilang ng mga anak ni Gerson, oo, sila ayon sa sambahayan ng kanilang mga ama ayon sa kanilang mga pamilya. </div>
  <div id="chapter4_verse23">
    <b>
      <sup>23 </sup>
    </b>Mula tatlumpung taóng <div id="page223"></div>gulang pataas hanggang limampung taon ay irerehistro mo sila, lahat niyaong pumaparoon upang pumasok sa pangkat na naglilingkod upang mag-ukol ng paglilingkod sa tolda ng kapisanan. </div>
  <div id="chapter4_verse24">
    <b>
      <sup>24 </sup>
    </b>Ito ang paglilingkod ng mga pamilya ng mga Gersonita kung tungkol sa paglilingkod at kung tungkol sa pagbubuhat. </div>
  <div id="chapter4_verse25">
    <b>
      <sup>25 </sup>
    </b>At bubuhatin nila ang mga telang pantolda ng tabernakulo at ang tolda ng kapisanan, ang pantakip nito at ang pantakip na balat ng poka na nasa ibabaw niyaon, at ang pantabing sa pasukan ng tolda ng kapisanan, </div>
  <div id="chapter4_verse26">
    <b>
      <sup>26 </sup>
    </b>at ang mga tabing ng looban at ang pantabing sa pasukan ng pintuang-daan ng looban na nasa palibot ng tabernakulo at ng altar, at ang kanilang mga pantoldang panali at lahat ng kanilang mga kagamitan sa paglilingkod, at lahat ng bagay na karaniwang ginagamit sa gawain. Gayon sila maglilingkod. </div>
  <div id="chapter4_verse27">
    <b>
      <sup>27 </sup>
    </b>Sa utos ni Aaron at ng kaniyang mga anak ay gaganapin ang lahat ng paglilingkod ng mga anak ng mga Gersonita may kinalaman sa lahat ng kanilang mga papasanin at lahat ng kanilang paglilingkod, at itatakda ninyo sa kanila ang lahat ng kanilang mga papasanin ayon sa katungkulan. </div>
  <div id="chapter4_verse28">
    <b>
      <sup>28 </sup>
    </b>Ito ang paglilingkod ng mga pamilya ng mga anak ng mga Gersonita sa tolda ng kapisanan, at ang kanilang katungkulang paglilingkod ay sa ilalim ng kamay ni Itamar na anak ni Aaron na saserdote.</div>
  <div id="chapter4_verse29">
    <b>
      <sup>29 </sup>
    </b>“Kung tungkol sa mga anak ni Merari, irerehistro mo sila ayon sa kanilang mga pamilya sa sambahayan ng kanilang mga ama. </div>
  <div id="chapter4_verse30">
    <b>
      <sup>30 </sup>
    </b>Mula tatlumpung taóng gulang pataas hanggang limampung taon ay irerehistro mo sila, lahat niyaong pumapasok sa pangkat na naglilingkod upang mag-ukol ng paglilingkod sa tolda ng kapisanan. </div>
  <div id="chapter4_verse31">
    <b>
      <sup>31 </sup>
    </b>At ito ang kanilang katungkulan, ang kanilang papasanin, ayon sa lahat ng kanilang paglilingkod sa tolda ng kapisanan: ang mga hamba ng tabernakulo at ang mga barakilan nito at ang mga haligi nito at ang may-ukit na mga tuntungan nito, </div>
  <div id="chapter4_verse32">
    <b>
      <sup>32 </sup>
    </b>at ang mga haligi ng looban sa palibot at ang kanilang may-ukit na mga tuntungan at ang kanilang mga pantoldang tulos at ang kanilang mga pantoldang panali kasama ang lahat ng kanilang kasangkapan at lahat ng kanilang paglilingkod. At ayon sa kanilang mga pangalan ay itatakda ninyo ang kasangkapan na katungkulan nila, bilang kanilang pasan. </div>
  <div id="chapter4_verse33">
    <b>
      <sup>33 </sup>
    </b>Ito ang paglilingkod ng mga pamilya ng mga anak ni Merari ayon sa lahat ng kanilang paglilingkod sa tolda ng kapisanan, sa ilalim ng kamay ni Itamar na anak ni Aaron na saserdote.”</div>
  <div id="chapter4_verse34">
    <b>
      <sup>34 </sup>
    </b>At inirehistro ni Moises at ni Aaron at ng mga pinuno ng kapulungan ang mga anak ng mga Kohatita ayon sa kanilang mga pamilya at ayon sa sambahayan ng kanilang mga ama, </div>
  <div id="chapter4_verse35">
    <b>
      <sup>35 </sup>
    </b>mula tatlumpung taóng gulang pataas hanggang limampung taon, lahat niyaong pumasok sa pangkat na naglilingkod para sa paglilingkod sa tolda ng kapisanan. </div>
  <div id="chapter4_verse36">
    <b>
      <sup>36 </sup>
    </b>At ang mga rehistrado sa kanila ayon sa kanilang mga pamilya ay dalawang libo pitong daan at limampu. </div>
  <div id="chapter4_verse37">
    <b>
      <sup>37 </sup>
    </b>Ito ang mga rehistrado mula sa mga pamilya ng mga Kohatita, lahat niyaong naglilingkod sa tolda ng kapisanan, na inirehistro ni Moises at ni Aaron sa utos ni Jehova sa pamamagitan ni Moises.</div>
  <div id="chapter4_verse38">
    <b>
      <sup>38 </sup>
    </b>Kung tungkol sa mga rehistrado mula sa mga anak ni Gerson ayon sa kanilang mga pamilya at ayon sa sambahayan <div id="page224"></div>ng kanilang mga ama, </div>
  <div id="chapter4_verse39">
    <b>
      <sup>39 </sup>
    </b>mula tatlumpung taóng gulang pataas hanggang limampung taon, lahat niyaong pumasok sa pangkat na naglilingkod para sa paglilingkod sa tolda ng kapisanan, </div>
  <div id="chapter4_verse40">
    <b>
      <sup>40 </sup>
    </b>ang mga rehistrado sa kanila ayon sa kanilang mga pamilya, ayon sa sambahayan ng kanilang mga ama, ay dalawang libo anim na raan at tatlumpu. </div>
  <div id="chapter4_verse41">
    <b>
      <sup>41 </sup>
    </b>Ito ang mga rehistrado mula sa mga pamilya ng mga anak ni Gerson, lahat niyaong naglilingkod sa tolda ng kapisanan, na inirehistro ni Moises at ni Aaron sa utos ni Jehova.</div>
  <div id="chapter4_verse42">
    <b>
      <sup>42 </sup>
    </b>Kung tungkol sa mga rehistrado mula sa mga pamilya ng mga anak ni Merari ayon sa kanilang mga pamilya, ayon sa sambahayan ng kanilang mga ama, </div>
  <div id="chapter4_verse43">
    <b>
      <sup>43 </sup>
    </b>mula tatlumpung taóng gulang pataas hanggang limampung taóng gulang, lahat niyaong pumapasok sa pangkat na naglilingkod para sa paglilingkod sa tolda ng kapisanan, </div>
  <div id="chapter4_verse44">
    <b>
      <sup>44 </sup>
    </b>ang mga rehistrado sa kanila ayon sa kanilang mga pamilya ay tatlong libo dalawang daan. </div>
  <div id="chapter4_verse45">
    <b>
      <sup>45 </sup>
    </b>Ito ang mga rehistrado mula sa mga pamilya ng mga anak ni Merari, na inirehistro ni Moises at ni Aaron sa utos ni Jehova sa pamamagitan ni Moises.</div>
  <div id="chapter4_verse46">
    <b>
      <sup>46 </sup>
    </b>Ang lahat ng mga rehistrado na inirehistro ni Moises at ni Aaron at ng mga pinuno ng Israel bilang mga Levita ayon sa kanilang mga pamilya at ayon sa sambahayan ng kanilang mga ama, </div>
  <div id="chapter4_verse47">
    <b>
      <sup>47 </sup>
    </b>mula tatlumpung taóng gulang pataas hanggang limampung taóng gulang, lahat niyaong pumapasok upang magsagawa ng mabigat na paglilingkod at ng paglilingkod na pagdadala ng mga pasan sa tolda ng kapisanan, </div>
  <div id="chapter4_verse48">
    <b>
      <sup>48 </sup>
    </b>ang mga rehistrado sa kanila ay walong libo limang daan at walumpu. </div>
  <div id="chapter4_verse49">
    <b>
      <sup>49 </sup>
    </b>Sa utos ni Jehova ay inirehistro sila sa pamamagitan ni Moises, bawat isa ayon sa kaniyang paglilingkod at sa kaniyang pasan; at inirehistro sila gaya ng iniutos ni Jehova kay Moises.</div>
</div>