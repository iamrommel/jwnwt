<div>
  <div id="chapter7_verse1">
    <span class="w_ch">
      <b>7 </b>
    </span>At pagkatapos ng mga bagay na ito noong paghahari ni Artajerjes na hari ng Persia, si Ezra na anak ni Seraias na anak ni Azarias na anak ni Hilkias </div>
  <div id="chapter7_verse2">
    <b>
      <sup>2 </sup>
    </b>na anak ni Salum na anak ni Zadok na anak ni Ahitub </div>
  <div id="chapter7_verse3">
    <b>
      <sup>3 </sup>
    </b>na anak ni Amarias na anak ni Azarias na anak ni Meraiot </div>
  <div id="chapter7_verse4">
    <b>
      <sup>4 </sup>
    </b>na anak ni Zerahias na anak ni Uzi na anak ni Buki </div>
  <div id="chapter7_verse5">
    <b>
      <sup>5 </sup>
    </b>na anak ni Abisua na anak ni Pinehas na anak ni Eleazar na anak ni Aaron na punong saserdote— </div>
  <div id="chapter7_verse6">
    <b>
      <sup>6 </sup>
    </b>ang nasabing Ezra ay umahon mula sa Babilonya; at siya ay isang dalubhasang tagakopya ng kautusan ni Moises, na ibinigay ni Jehova na Diyos ng Israel, kung kaya ipinagkaloob <div id="page751"></div>ng hari sa kaniya, kaayon ng kamay ni Jehova na kaniyang Diyos na sumasakaniya, ang lahat ng kahilingan niya.</div>
  <div id="chapter7_verse7">
    <b>
      <sup>7 </sup>
    </b>Dahil dito ang ilan sa mga anak ni Israel at sa mga saserdote at sa mga Levita at sa mga mang-aawit at sa mga bantay ng pintuang-daan at sa mga Netineo ay umahon sa Jerusalem nang ikapitong taon ni Artajerjes na hari. </div>
  <div id="chapter7_verse8">
    <b>
      <sup>8 </sup>
    </b>Nang maglaon ay dumating siya sa Jerusalem nang ikalimang buwan, samakatuwid ay nang ikapitong taon ng hari. </div>
  <div id="chapter7_verse9">
    <b>
      <sup>9 </sup>
    </b>Sapagkat noong unang araw ng unang buwan ay itinakda niya ang pag-ahon mula sa Babilonya, at noong unang araw ng ikalimang buwan ay dumating siya sa Jerusalem, kaayon ng mabuting kamay ng kaniyang Diyos na sumasakaniya. </div>
  <div id="chapter7_verse10">
    <b>
      <sup>10 </sup>
    </b>Sapagkat inihanda ni Ezra ang kaniyang puso upang sumangguni sa kautusan ni Jehova at upang magsagawa niyaon at upang magturo sa Israel ng tuntunin at katarungan.</div>
  <div id="chapter7_verse11">
    <b>
      <sup>11 </sup>
    </b>At ito ay isang kopya ng liham na ibinigay ni Haring Artajerjes kay Ezra na saserdoteng tagakopya, isang tagakopya ng mga salita ng mga utos ni Jehova at ng kaniyang mga tuntunin sa Israel:</div>
  <div id="chapter7_verse12">
    <b>
      <sup>12 </sup>
    </b>“Si Artajerjes, na hari ng mga hari, kay Ezra na saserdote, na tagakopya ng kautusan ng Diyos ng langit: Mapasakdal nawa ang kapayapaan. At ngayon </div>
  <div id="chapter7_verse13">
    <b>
      <sup>13 </sup>
    </b>isang utos ang inilabas ko na ang bawat isa sa aking nasasakupan na mula sa bayan ng Israel at ang kanilang mga saserdote at ang mga Levita na nagnanais na pumaroong kasama mo sa Jerusalem ay dapat na pumaroon. </div>
  <div id="chapter7_verse14">
    <b>
      <sup>14 </sup>
    </b>Yamang mula sa harap ng hari at ng kaniyang pitong tagapayo ay may isang utos na ipinadala upang magsiyasat may kinalaman sa Juda at sa Jerusalem sa kautusan ng iyong Diyos na nasa iyong kamay, </div>
  <div id="chapter7_verse15">
    <b>
      <sup>15 </sup>
    </b>at upang dalhin ang pilak at ang ginto na kusang-loob na ibinigay ng hari at ng kaniyang mga tagapayo sa Diyos ng Israel, na ang tahanan ay nasa Jerusalem, </div>
  <div id="chapter7_verse16">
    <b>
      <sup>16 </sup>
    </b>pati ang lahat ng pilak at ginto na masusumpungan mo sa buong nasasakupang distrito ng Babilonya lakip na ang kaloob ng bayan at ng mga saserdote na kusang-loob na nagbibigay sa bahay ng kanilang Diyos, na nasa Jerusalem; </div>
  <div id="chapter7_verse17">
    <b>
      <sup>17 </sup>
    </b>sa gayon ay kaagad mong ibibili ang salaping ito ng mga toro, mga barakong tupa, mga kordero at ng kanilang mga handog na mga butil at ng kanilang mga handog na inumin at ihahain mo ang mga iyon sa ibabaw ng altar ng bahay ng inyong Diyos, na nasa Jerusalem.</div>
  <div id="chapter7_verse18">
    <b>
      <sup>18 </sup>
    </b>“At anuman ang waring mabuti sa iyo at sa iyong mga kapatid na gawin sa natirang pilak at ginto, ayon sa kalooban ng inyong Diyos, ay gagawin ninyo. </div>
  <div id="chapter7_verse19">
    <b>
      <sup>19 </sup>
    </b>At ang mga sisidlang ibinibigay sa iyo para sa paglilingkod sa bahay ng iyong Diyos ay dalhin mong lahat sa harap ng Diyos sa Jerusalem. </div>
  <div id="chapter7_verse20">
    <b>
      <sup>20 </sup>
    </b>At ang iba pang mga pangangailangan sa bahay ng iyong Diyos na maaatang sa iyo upang ibigay, ibibigay mo iyon mula sa bahay ng kayamanan ng hari.</div>
  <div id="chapter7_verse21">
    <b>
      <sup>21 </sup>
    </b>“At ako naman, si Artajerjes na hari, ay naglabas ng isang utos sa lahat ng ingat-yamang nasa kabilang ibayo ng Ilog, na ang lahat ng bagay na hilingin sa inyo ni Ezra na saserdote, na tagakopya ng kautusan ng Diyos ng langit, isasagawa ito kaagad, </div>
  <div id="chapter7_verse22">
    <b>
      <sup>22 </sup>
    </b>maging hanggang sa isang daang talento na pilak at isang daang takal na kor ng trigo at isang daang takal na bat ng alak at isang daang takal na <div id="page752"></div>bat ng langis, at asin na walang takdang dami. </div>
  <div id="chapter7_verse23">
    <b>
      <sup>23 </sup>
    </b>Ang lahat ng ayon sa utos ng Diyos ng langit ay gawin nang may sigasig para sa bahay ng Diyos ng langit, upang walang poot na dumating laban sa nasasakupan ng hari at sa kaniyang mga anak. </div>
  <div id="chapter7_verse24">
    <b>
      <sup>24 </sup>
    </b>At sa inyo ay ipinaaalam, na kung tungkol sa sinuman sa mga saserdote at sa mga Levita, mga manunugtog, mga bantay-pinto, mga Netineo, at mga manggagawa sa bahay na ito ng Diyos, walang buwis, tributo o singil ang ipahihintulot na ipataw sa kanila.</div>
  <div id="chapter7_verse25">
    <b>
      <sup>25 </sup>
    </b>“At ikaw, Ezra, ayon sa karunungan ng iyong Diyos na nasa iyong kamay ay mag-atas ka ng mga mahistrado at mga hukom upang patuluyan silang makahatol sa buong bayang nasa kabilang ibayo ng Ilog, ang lahat nga niyaong nakaaalam ng mga kautusan ng iyong Diyos; at ang sinumang hindi pa nakaaalam ng mga iyon ay tuturuan ninyo. </div>
  <div id="chapter7_verse26">
    <b>
      <sup>26 </sup>
    </b>At kung tungkol sa sinumang hindi maging tagatupad ng kautusan ng iyong Diyos at ng kautusan ng hari, kaagad na ilapat sa kaniya ang kahatulan, ukol man sa kamatayan o ukol sa pagpapalayas, o ukol sa multang salapi o ukol sa pagkabilanggo.”</div>
  <div id="chapter7_verse27">
    <b>
      <sup>27 </sup>
    </b>Pagpalain nawa si Jehova na Diyos ng ating mga ninuno, na naglagay ng ganitong bagay sa puso ng hari, upang pagandahin ang bahay ni Jehova, na nasa Jerusalem! </div>
  <div id="chapter7_verse28">
    <b>
      <sup>28 </sup>
    </b>At sa akin ay naggawad siya ng maibiging-kabaitan sa harap ng hari at ng kaniyang mga tagapayo at may kinalaman sa lahat ng makapangyarihang prinsipe ng hari. At ako naman ay nagpakalakas kaayon ng kamay ni Jehova na aking Diyos na sumasaakin, at tinipon ko mula sa Israel ang mga pangulo upang umahong kasama ko.</div>
</div>