<div><div id="chapter10_verse1"><span class="w_ch"><b>10 </b></span>At nang makapanalangin si Ezra at makapagtapat siya habang tumatangis at nagpapatirapa sa harap ng bahay ng tunay na Diyos, yaong mga sa Israel ay nagtipon sa kaniya, isang napakalaking kongregasyon, mga lalaki at mga babae at mga bata, sapagkat ang bayan ay tumangis nang labis-labis. </div><div id="chapter10_verse2"><b><sup>2 </sup></b>Nang magkagayon ay sumagot si Secanias na anak ni Jehiel mula sa mga anak ni Elam at nagsabi kay Ezra: “Kami—gumawi kami nang di-tapat laban sa ating Diyos, sapagkat naglaan kami ng tahanan sa mga asawang banyaga mula sa mga tao ng lupain. Gayunman ay may pag-asa ngayon para sa Israel may kinalaman dito. </div><div id="chapter10_verse3"><b><sup>3 </sup></b>At ngayon ay makipagtipan tayo sa ating Diyos na ihiwalay ang lahat ng asawa at yaong mga ipinanganak nila ayon sa payo ni Jehova at niyaong mga nanginginig sa utos ng ating Diyos, upang maisagawa ito ayon sa kautusan. </div><div id="chapter10_verse4"><b><sup>4 </sup></b>Bumangon ka, sapagkat ang bagay na ito ay nakaatang sa iyo, at kami ay sumasaiyo. Magpakalakas ka at kumilos.”</div><div id="chapter10_verse5"><b><sup>5 </sup></b>Dahil doon ay tumindig si Ezra at pinanumpa ang mga pinuno ng mga saserdote, ang mga Levita at ang buong Israel na gawin ang ayon sa salitang ito. Sa gayon ay nanumpa sila. </div><div id="chapter10_verse6"><b><sup>6 </sup></b>Si Ezra ngayon ay tumindig mula sa harap ng bahay ng tunay na Diyos at pumaroon sa bulwagang kainan ni Jehohanan na anak ni Eliasib. Bagaman nagpunta siya roon, hindi siya kumain ng tinapay at hindi uminom ng tubig, sapagkat nagdadalamhati siya dahil sa kawalang-katapatan ng itinapong bayan.</div><div id="chapter10_verse7"><b><sup>7 </sup></b>Pagkatapos ay nagpalabas sila ng isang panawagan sa buong Juda at Jerusalem na ang lahat ng dating tapon ay magtipon sa Jerusalem; </div><div id="chapter10_verse8"><b><sup>8 </sup></b>at ang sinumang hindi pumaroon sa loob ng tatlong araw ayon sa payo ng mga prinsipe at ng matatandang lalaki—ang lahat ng kaniyang pag-aari ay ipagbabawal at siya man ay ibubukod mula sa kongregasyon ng itinapong bayan. </div><div id="chapter10_verse9"><b><sup>9 </sup></b>Kaya ang lahat ng lalaki ng Juda at Benjamin ay nagtipon sa Jerusalem sa loob ng tatlong araw, samakatuwid ay noong ikasiyam na buwan nang ikadalawampung araw ng buwan, at ang buong bayan ay nanatiling nakaupo sa hantad na dako ng bahay ng tunay na Diyos, na nangangatog dahil sa bagay na ito at dahil sa pagbuhos ng ulan.</div><div id="chapter10_verse10"><b><sup>10 </sup></b>Nang maglaon ay tumindig si Ezra na saserdote at nagsabi sa kanila: “Kayo ay gumawi nang di-tapat sa dahilang naglaan kayo ng tahanan sa mga asawang banyaga upang magdagdag sa pagkakasala ng Israel. </div><div id="chapter10_verse11"><b><sup>11 </sup></b>At ngayon ay magtapat kayo kay Jehova na Diyos ng inyong mga ninuno at gawin ninyo ang kaniyang kaluguran at bumukod kayo mula sa mga tao ng lupain at mula sa mga asawang banyaga.” </div><div id="chapter10_verse12"><b><sup>12 </sup></b>Dito ay sumagot ang buong kongregasyon at nagsabi sa malakas na tinig: “Ang ayon mismo sa iyong salita ang nararapat naming gawin. </div><div id="chapter10_verse13"><b><sup>13 </sup></b>Gayunman, ang bayan ay marami, at kapanahunan noon ng pagbuhos ng ulan, at hindi nga maaaring tumayo sa labas; at ang gawain ay hindi gugugol ng isa o dalawang araw, sapagkat naghimagsik kami nang lubha tungkol sa bagay na ito. </div><div id="chapter10_verse14"><b><sup>14 </sup></b>Kaya, pakisuyo, hayaang katawanin ng ating mga prinsipe ang buong kongregasyon; at, kung tungkol sa lahat ng nasa ating mga lunsod na naglaan ng tahanan sa mga asawang banyaga, paparituhin sila sa mga <div id="page757"></div>panahong itinakda at isama nila ang matatandang lalaki ng kani-kaniyang lunsod at ang mga hukom nito, hanggang sa mapawi natin ang nag-aapoy na galit ng ating Diyos mula sa atin, dahil sa bagay na ito.”</div><div id="chapter10_verse15"><b><sup>15 </sup></b>(Gayunman, si Jonatan na anak ni Asahel at si Jahzeias na anak ni Tikva ang tumayo laban dito, at si Mesulam at si Sabetai na mga Levita ang tumulong sa kanila.) </div><div id="chapter10_verse16"><b><sup>16 </sup></b>At gayon ang ginawa ng mga dating tapon; at si Ezra na saserdote at ang mga lalaki na mga ulo ng mga ama para sa kanilang sambahayan sa panig ng ama, silang lahat nga ayon sa kanilang mga pangalan, ay bumukod ngayon at nagsimulang umupo nang unang araw ng ikasampung buwan upang mag-usisa tungkol sa bagay na ito; </div><div id="chapter10_verse17"><b><sup>17 </sup></b>at sa kalaunan ay natapos nila ang lahat ng lalaking naglaan ng tahanan sa mga asawang banyaga nang unang araw ng unang buwan. </div><div id="chapter10_verse18"><b><sup>18 </sup></b>At ang ilan sa mga anak ng mga saserdote ay nasumpungang naglaan ng tahanan sa mga asawang banyaga; sa mga anak ni Jesua na anak ni Jehozadak at sa kaniyang mga kapatid, si Maaseias at si Eliezer at si Jarib at si Gedalias. </div><div id="chapter10_verse19"><b><sup>19 </sup></b>Ngunit nangako sila sa pamamagitan ng pakikipagkamay na ihihiwalay ang kanilang mga asawa, at na, palibhasa’y nagkasala sila, dapat magkaroon ng isang barakong tupa mula sa kawan para sa kanilang pagkakasala.</div><div id="chapter10_verse20"><b><sup>20 </sup></b>At sa mga anak ni Imer ay naroon sina Hanani at Zebadias; </div><div id="chapter10_verse21"><b><sup>21 </sup></b>at sa mga anak ni Harim, si Maaseias at si Elias at si Semaias at si Jehiel at si Uzias; </div><div id="chapter10_verse22"><b><sup>22 </sup></b>at sa mga anak ni Pasur, si Elioenai, si Maaseias, si Ismael, si Netanel, si Jozabad at si Eleasa. </div><div id="chapter10_verse23"><b><sup>23 </sup></b>At sa mga Levita, si Jozabad at si Simei at si Kelaias (na siyang si Kelita), si Petahias, si Juda at si Eliezer; </div><div id="chapter10_verse24"><b><sup>24 </sup></b>at sa mga mang-aawit, si Eliasib; at sa mga bantay ng pintuang-daan, si Salum at si Telem at si Uri.</div><div id="chapter10_verse25"><b><sup>25 </sup></b>At sa Israel, sa mga anak ni Paros ay naroon sina Ramias at Izias at Malkias at Mijamin at Eleazar at Malkias at Benaias; </div><div id="chapter10_verse26"><b><sup>26 </sup></b>at sa mga anak ni Elam, si Matanias, si Zacarias at si Jehiel at si Abdi at si Jeremot at si Elias; </div><div id="chapter10_verse27"><b><sup>27 </sup></b>at sa mga anak ni Zatu, si Elioenai, si Eliasib, si Matanias at si Jeremot at si Zabad at si Aziza; </div><div id="chapter10_verse28"><b><sup>28 </sup></b>at sa mga anak ni Bebai, si Jehohanan, si Hananias, si Zabai, si Atlai; </div><div id="chapter10_verse29"><b><sup>29 </sup></b>at sa mga anak ni Bani, si Mesulam, si Maluc at si Adaias, si Jasub at si Seal at si Jeremot; </div><div id="chapter10_verse30"><b><sup>30 </sup></b>at sa mga anak ni Pahat-moab, si Adna at si Kelal, si Benaias, si Maaseias, si Matanias, si Bezalel at si Binui at si Manases; </div><div id="chapter10_verse31"><b><sup>31 </sup></b>at sa mga anak ni Harim, si Eliezer, si Isias, si Malkias, si Semaias, si Shimeon, </div><div id="chapter10_verse32"><b><sup>32 </sup></b>si Benjamin, si Maluc at si Semarias; </div><div id="chapter10_verse33"><b><sup>33 </sup></b>sa mga anak ni Hasum, si Matenai, si Matatah, si Zabad, si Elipelet, si Jeremai, si Manases at si Simei; </div><div id="chapter10_verse34"><b><sup>34 </sup></b>sa mga anak ni Bani, si Maadai, si Amram at si Uel, </div><div id="chapter10_verse35"><b><sup>35 </sup></b>si Benaias, si Bedaias, si Keluhi, </div><div id="chapter10_verse36"><b><sup>36 </sup></b>si Vanias, si Meremot, si Eliasib, </div><div id="chapter10_verse37"><b><sup>37 </sup></b>si Matanias, si Matenai at si Jaasu; </div><div id="chapter10_verse38"><b><sup>38 </sup></b>at sa mga anak ni Binui, si Simei </div><div id="chapter10_verse39"><b><sup>39 </sup></b>at si Selemias at si Natan at si Adaias, </div><div id="chapter10_verse40"><b><sup>40 </sup></b>si Macnadebai, si Sasai, si Sharai, </div><div id="chapter10_verse41"><b><sup>41 </sup></b>si Azarel at si Selemias, si Semarias, </div><div id="chapter10_verse42"><b><sup>42 </sup></b>si Salum, si Amarias, si Jose; </div><div id="chapter10_verse43"><b><sup>43 </sup></b>sa mga anak ni Nebo, si Jeiel, si Matitias, si Zabad, si Zebina, si Jadai at si Joel at si Benaias. </div><div id="chapter10_verse44"><b><sup>44 </sup></b>Ang lahat ng ito ay tumanggap ng mga asawang banyaga, at pinaalis nila ang mga asawa pati na ang mga anak.</div></div>