<div>
  <p class="w_biblebookname">Awit</p>
  <p class="sw">Sa tagapangasiwa. “Huwag kang magpahamak.” Ni David. Miktam. Nang tumakas siya dahil kay Saul, patungo sa yungib.</p>
  <p class="sl">
    <a id="chapter57"></a>
    <a id="chapter57_verse1"></a>
    <span class="w_ch">
      <b>57 </b>
    </span>Pagpakitaan mo ako ng lingap, O Diyos, pagpakitaan mo ako ng lingap,</p>
  <p class="sz">Sapagkat sa iyo nanganganlong ang aking kaluluwa;</p>
  <p class="sz">At sa lilim ng iyong mga pakpak ay nanganganlong ako hanggang sa makaraan ang mga kapighatian.</p>
  <p class="sl">
    <a id="chapter57_verse2"></a>
    <b>
      <sup>2 </sup>
    </b>Tumatawag ako sa Diyos na Kataas-taasan, sa tunay na Diyos na nagpapasapit sa mga ito sa kawakasan alang-alang sa akin.</p>
  <p class="sl">
    <a id="chapter57_verse3"></a>
    <b>
      <sup>3 </sup>
    </b>Magsusugo siya mula sa langit at ililigtas ako.</p>
  <p class="sz">Tiyak na guguluhin niya yaong nananakmal sa akin. <i>Selah.</i></p>
  <p class="sz">Isusugo ng Diyos ang kaniyang maibiging-kabaitan at ang kaniyang katapatan.</p>
  <p class="sl">
    <a id="chapter57_verse4"></a>
    <b>
      <sup>4 </sup>
    </b>Ang aking kaluluwa ay nasa gitna ng mga leon;</p>
  <p class="sz">Wala akong magawa kundi ang humiga sa gitna ng mga manlalamon, mga anak pa nga ng mga tao,</p>
  <p class="sp">Na ang mga ngipin ay mga sibat at mga palaso,</p>
  <p class="sz">At ang kanilang dila ay tabak na matalas.</p>
  <p class="sl">
    <a id="chapter57_verse5"></a>
    <b>
      <sup>5 </sup>
    </b>O maging dakila ka nawa sa ibabaw ng langit, O Diyos;</p>
  <p class="sz">Mapasaibabaw nawa ng buong lupa ang iyong kaluwalhatian.</p>
  <p class="sl">
    <a id="chapter57_verse6"></a>
    <b>
      <sup>6 </sup>
    </b>Isang lambat ang inihanda nila para sa aking mga hakbang;</p>
  <p class="sz">Ang aking kaluluwa ay nayukod.</p>
  <p class="sp">Nagdukal sila ng patibong sa harap ko;</p>
  <p class="sz">Nahulog sila sa gitna niyaon. <i>Selah.</i></p>
  <p class="sl">
    <a id="chapter57_verse7"></a>
    <b>
      <sup>7 </sup>
    </b>Ang aking puso ay matatag, O Diyos,</p>
  <p class="sz">Ang aking puso ay matatag.</p>
  <p class="sz">Ako ay aawit at aawit ng papuri.</p>
  <p class="sl">
    <a id="chapter57_verse8"></a>
    <b>
      <sup>8 </sup>
    </b>Gumising ka, O aking kaluwalhatian;</p>
  <p class="sz">Gumising ka, O panugtog na de-kuwerdas; ikaw rin, O alpa.</p>
  <p class="sz">Gigisingin ko ang bukang-liwayway.</p>
  <p class="sl">
    <a id="chapter57_verse9"></a>
    <b>
      <sup>9 </sup>
    </b>Pupurihin kita sa gitna ng mga bayan, O Jehova;</p>
  <p class="sz">Aawit ako sa iyo sa gitna ng mga liping pambansa.</p>
  <p class="sl">
    <a id="chapter57_verse10"></a>
    <b>
      <sup>10 </sup>
    </b>Sapagkat ang iyong maibiging-kabaitan ay dakila hanggang sa langit,</p>
  <p class="sz">At ang iyong katapatan ay hanggang sa kalangitan.</p>
  <p class="sl">
    <a id="chapter57_verse11"></a>
    <b>
      <sup>11 </sup>
    </b>Maging dakila ka nawa sa ibabaw ng langit, O Diyos;</p>
  <p class="sz">Mapasaibabaw nawa ng buong lupa ang iyong kaluwalhatian.</p>
</div>