<div><div id="chapter9_verse1"><span class="w_ch"><b>9 </b></span>Ako ay nagsasabi ng katotohanan may kaugnayan kay Kristo; hindi ako nagsisinungaling, yamang ang aking budhi ang nagpapatotoong kasama ko <div id="page1706"></div>sa banal na espiritu, </div><div id="chapter9_verse2"><b><sup>2 </sup></b>na mayroon akong malaking pamimighati at namamalaging kirot sa aking puso. </div><div id="chapter9_verse3"><b><sup>3 </sup></b>Sapagkat hinihiling ko sana na ako mismo ay ihiwalay mula sa Kristo bilang ang isinumpa alang-alang sa aking mga kapatid, ang aking mga kamag-anak ayon sa laman, </div><div id="chapter9_verse4"><b><sup>4 </sup></b>na sa gayon ay mga Israelita nga, na kinauukulan ng pag-aampon bilang mga anak at ng kaluwalhatian at ng mga tipan at ng pagbibigay ng Kautusan at ng sagradong paglilingkod at ng mga pangako; </div><div id="chapter9_verse5"><b><sup>5 </sup></b>na pinanggalingan ng mga ninuno at pinagmulan ng Kristo ayon sa laman: ang Diyos, na nasa ibabaw ng lahat, ay pagpalain nawa magpakailanman. Amen.</div><div id="chapter9_verse6"><b><sup>6 </sup></b>Gayunman, hindi naman sa para bang nabigo ang salita ng Diyos. Sapagkat hindi lahat ng nagmumula sa Israel ay talagang “Israel.” </div><div id="chapter9_verse7"><b><sup>7 </sup></b>Hindi rin naman dahil binhi sila ni Abraham ay mga anak na silang lahat, kundi: “Ang tatawaging ‘iyong binhi’ ay magiging sa pamamagitan ni Isaac.” </div><div id="chapter9_verse8"><b><sup>8 </sup></b>Samakatuwid nga, ang mga anak sa laman ay hindi talaga mga anak ng Diyos, kundi ang mga anak sa pamamagitan ng pangako ang ibinibilang na binhi. </div><div id="chapter9_verse9"><b><sup>9 </sup></b>Sapagkat ang salita ng pangako ay gaya ng sumusunod: “Sa ganitong panahon ay paririto ako at si Sara ay magkakaroon ng isang anak na lalaki.” </div><div id="chapter9_verse10"><b><sup>10 </sup></b>Gayunma’y hindi lamang sa pagkakataong iyon, kundi gayundin nang maglihi si Rebeka ng kambal mula sa isang lalaki, si Isaac na ating ninuno: </div><div id="chapter9_verse11"><b><sup>11 </sup></b>sapagkat nang hindi pa sila naipanganganak ni nakapagsagawa na ng anumang mabuti o buktot, upang ang layunin ng Diyos may kinalaman sa pagpili ay manatiling nakasalalay, hindi sa mga gawa, kundi sa Isa na tumatawag, </div><div id="chapter9_verse12"><b><sup>12 </sup></b>sinabi sa kaniya: “Ang nakatatanda ay magiging alipin ng nakababata.” </div><div id="chapter9_verse13"><b><sup>13 </sup></b>Gaya nga ng nasusulat: “Inibig ko si Jacob, ngunit si Esau ay kinapootan ko.”</div><div id="chapter9_verse14"><b><sup>14 </sup></b>Ano ngayon ang sasabihin natin? May kawalang-katarungan ba sa Diyos? Huwag nawang magkagayon! </div><div id="chapter9_verse15"><b><sup>15 </sup></b>Sapagkat sinasabi niya kay Moises: “Kaaawaan ko ang sinumang kinaaawaan ko, at kahahabagan ko ang sinumang kinahahabagan ko.” </div><div id="chapter9_verse16"><b><sup>16 </sup></b>Sa gayon nga, nakasalalay ito, hindi sa isa na nagnanais ni sa isa na tumatakbo, kundi sa Diyos, na siyang may awa. </div><div id="chapter9_verse17"><b><sup>17 </sup></b>Sapagkat ang Kasulatan ay nagsasabi kay Paraon: “Sa mismong dahilang ito ay pinahintulutan kitang manatili, upang may kaugnayan sa iyo ay maipakita ko ang aking kapangyarihan, at upang maipahayag ang aking pangalan sa buong lupa.” </div><div id="chapter9_verse18"><b><sup>18 </sup></b>Sa gayon nga, ang sinumang nais niya ay kinaaawaan niya, ngunit ang sinumang nais niya ay hinahayaan niyang magmatigas.</div><div id="chapter9_verse19"><b><sup>19 </sup></b>Kaya sasabihin mo sa akin: “Bakit humahanap pa siya ng pagkakamali? Sapagkat sino na ang nakatagal sa kaniyang malinaw na kalooban?” </div><div id="chapter9_verse20"><b><sup>20 </sup></b>O tao, sino ka nga bang talaga upang sumagot sa Diyos? Ang bagay ba na hinubog ay magsasabi sa kaniya na humubog dito, “Bakit mo ako ginawang ganito?” </div><div id="chapter9_verse21"><b><sup>21 </sup></b>Ano? Hindi ba may awtoridad ang magpapalayok sa luwad upang mula sa iisang limpak ay gumawa ng isang sisidlan para sa marangal na gamit, at ng isa pa para sa walang-dangal na gamit? </div><div id="chapter9_verse22"><b><sup>22 </sup></b>Ngayon, kung ang Diyos, bagaman niloloob na ipakita ang kaniyang poot at ihayag ang kaniyang kapangyarihan, <div id="page1707"></div>ay nagparaya taglay ang labis na mahabang pagtitiis sa mga sisidlan ng poot na ginawang karapat-dapat sa pagkapuksa, </div><div id="chapter9_verse23"><b><sup>23 </sup></b>upang maihayag niya ang kayamanan ng kaniyang kaluwalhatian sa mga sisidlan ng awa, na patiuna niyang inihanda ukol sa kaluwalhatian, </div><div id="chapter9_verse24"><b><sup>24 </sup></b>samakatuwid nga ay tayo, na tinawag niya hindi lamang mula sa mga Judio kundi mula rin sa mga bansa, ano ngayon? </div><div id="chapter9_verse25"><b><sup>25 </sup></b>Gaya rin ito ng sinasabi niya sa Oseas: “Yaong hindi ko bayan ay tatawagin kong ‘aking bayan,’ at siya na hindi minahal ay ‘minamahal’; </div><div id="chapter9_verse26"><b><sup>26 </sup></b>at sa dako na doon ay sinabi sa kanila, ‘Kayo ay hindi ko bayan,’ doon ay tatawagin silang ‘mga anak ng Diyos na buháy.’ ”</div><div id="chapter9_verse27"><b><sup>27 </sup></b>Bukod diyan, si Isaias ay sumisigaw may kinalaman sa Israel: “Bagaman ang bilang ng mga anak ni Israel ay maging tulad ng buhangin sa dagat, yaong nalabi ang maliligtas. </div><div id="chapter9_verse28"><b><sup>28 </sup></b>Sapagkat si Jehova ay gagawa ng pakikipagsulit sa lupa, na tinatapos ito at pinaiikli.” </div><div id="chapter9_verse29"><b><sup>29 </sup></b>Gayundin, gaya nga ng sinabi ni Isaias noong una: “Malibang si Jehova ng mga hukbo ang nag-iwan sa atin ng isang binhi, naging gaya na sana tayo ng Sodoma, at ginawa na sana tayong katulad ng Gomorra.”</div><div id="chapter9_verse30"><b><sup>30 </sup></b>Ano ngayon ang sasabihin natin? Na ang mga tao ng mga bansa, bagaman hindi nagtataguyod ng katuwiran, ay nakaabot sa katuwiran, sa katuwiran na resulta ng pananampalataya; </div><div id="chapter9_verse31"><b><sup>31 </sup></b>ngunit ang Israel, bagaman nagtataguyod ng isang kautusan ng katuwiran, ay hindi nakaabot sa kautusan. </div><div id="chapter9_verse32"><b><sup>32 </sup></b>Sa anong dahilan? Sapagkat itinaguyod niya iyon, hindi sa pamamagitan ng pananampalataya, kundi gaya ng sa pamamagitan ng mga gawa. Natisod sila sa “batong katitisuran”; </div><div id="chapter9_verse33"><b><sup>33 </sup></b>gaya ng nasusulat: “Narito! Inilalatag ko sa Sion ang isang batong katitisuran at isang batong-limpak na pambuwal, ngunit siya na naglalagak dito ng kaniyang pananampalataya ay hindi hahantong sa kabiguan.”</div></div>