<div>
  <p class="w_biblebookname">Awit</p>
  <p class="sl">
    <a id="chapter146"></a>
    <a id="chapter146_verse1"></a>
    <span class="w_ch">
      <b>146 </b>
    </span>Purihin ninyo si Jah!</p>
  <p class="sz">Purihin mo si Jehova, O kaluluwa ko.</p>
  <p class="sl">
    <a id="chapter146_verse2"></a>
    <b>
      <sup>2 </sup>
    </b>Pupurihin ko si Jehova sa buong buhay ko.</p>
  <p class="sz">Aawit ako sa aking Diyos hangga’t ako ay nabubuhay.</p>
  <p class="sl">
    <a id="chapter146_verse3"></a>
    <b>
      <sup>3 </sup>
    </b>Huwag ninyong ilagak ang inyong tiwala sa mga taong mahal,</p>
  <p class="sz">Ni sa anak man ng makalupang tao, na sa kaniya ay walang pagliligtas.</p>
  <p class="sl">
    <a id="chapter146_verse4"></a>
    <b>
      <sup>4 </sup>
    </b>Ang kaniyang espiritu ay pumapanaw, siya ay bumabalik sa kaniyang pagkalupa;</p>
  <p class="sz">Sa araw ring iyon ay maglalaho ang kaniyang pag-iisip.</p>
  <p class="sl">
    <a id="chapter146_verse5"></a>
    <b>
      <sup>5 </sup>
    </b>Maligaya siya na ang kaniyang pinakasaklolo ay ang Diyos ni Jacob,</p>
  <p class="sz">Na ang kaniyang pag-asa ay kay Jehova na kaniyang Diyos,</p>
  <p class="sl">
    <a id="chapter146_verse6"></a>
    <b>
      <sup>6 </sup>
    </b>Ang Maylikha ng langit at ng lupa,<a id="page1004"></a></p>
  <p class="sz">Ng dagat, at ng lahat ng naroroon,</p>
  <p class="sz">Ang Isa na nag-iingat ng katapatan hanggang sa panahong walang takda,</p>
  <p class="sl">
    <a id="chapter146_verse7"></a>
    <b>
      <sup>7 </sup>
    </b>Ang Isa na naglalapat ng kahatulan para sa mga dinadaya,</p>
  <p class="sz">Ang Isa na nagbibigay ng tinapay sa mga gutóm.</p>
  <p class="sz">Pinalalaya ni Jehova yaong mga nakagapos.</p>
  <p class="sl">
    <a id="chapter146_verse8"></a>
    <b>
      <sup>8 </sup>
    </b>Idinidilat ni Jehova ang mga mata ng mga bulag;</p>
  <p class="sz">Ibinabangon ni Jehova ang mga nakayukod;</p>
  <p class="sz">Iniibig ni Jehova ang mga matuwid.</p>
  <p class="sl">
    <a id="chapter146_verse9"></a>
    <b>
      <sup>9 </sup>
    </b>Binabantayan ni Jehova ang mga naninirahang dayuhan;</p>
  <p class="sz">Ang batang lalaking walang ama at ang babaing balo ay pinagiginhawa niya,</p>
  <p class="sz">Ngunit ang lakad ng mga balakyot ay binabaluktot niya.</p>
  <p class="sl">
    <a id="chapter146_verse10"></a>
    <b>
      <sup>10 </sup>
    </b>Si Jehova ay maghahari hanggang sa panahong walang takda,</p>
  <p class="sz">Ang iyong Diyos, O Sion, sa sali’t salinlahi.</p>
  <p class="sz">Purihin ninyo si Jah!</p>
</div>