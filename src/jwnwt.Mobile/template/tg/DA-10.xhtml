<div>
  <div id="chapter10_verse1">
    <span class="w_ch">
      <b>10 </b>
    </span>Nang ikatlong taon ni Ciro na hari ng Persia ay may isang bagay na isiniwalat kay Daniel, na ang pangalan ay tinatawag na Beltesasar; at ang bagay ay totoo, at nagkaroon ng isang malaking paglilingkod militar. At naunawaan niya ang bagay, at nagkaroon siya ng pagkaunawa sa bagay na nakita.</div>
  <div id="chapter10_verse2">
    <b>
      <sup>2 </sup>
    </b>Nang mga araw na iyon, ako ngang si Daniel ay nagdadalamhati nang tatlong buong sanlinggo. </div>
  <div id="chapter10_verse3">
    <b>
      <sup>3 </sup>
    </b>Hindi ako kumain ng masarap na tinapay, at walang karne o alak na pumasok sa aking bibig, at hindi man lamang ako naglangis ng aking sarili hanggang sa matapos ang tatlong buong sanlinggo. </div>
  <div id="chapter10_verse4">
    <b>
      <sup>4 </sup>
    </b>At noong ikadalawampu’t apat na araw ng unang buwan, habang ako ay nasa pampang ng malaking ilog, na siyang Hidekel, </div>
  <div id="chapter10_verse5">
    <b>
      <sup>5 </sup>
    </b>itinaas ko rin ang aking mga mata at tumingin, at narito ang isang lalaking nadaramtan ng lino, na ang kaniyang mga balakang ay nabibigkisan ng ginto ng Upaz. </div>
  <div id="chapter10_verse6">
    <b>
      <sup>6 </sup>
    </b>At ang kaniyang katawan ay gaya ng crisolito, at ang kaniyang mukha ay gaya ng <div id="page1371"></div>anyo ng kidlat, at ang kaniyang mga mata ay gaya ng maaapoy na sulo, at ang kaniyang mga bisig at ang dako ng kaniyang mga paa ay gaya ng hitsura ng pinakinang na tanso, at ang tinig ng kaniyang mga salita ay gaya ng tinig ng isang pulutong. </div>
  <div id="chapter10_verse7">
    <b>
      <sup>7 </sup>
    </b>At nakita ko, akong si Daniel lamang, ang kaanyuan; ngunit kung tungkol sa mga lalaking kasama ko, hindi nila nakita ang kaanyuan. Gayunman, isang matinding panginginig ang sumapit sa kanila, anupat tumakas sila upang magtago.</div>
  <div id="chapter10_verse8">
    <b>
      <sup>8 </sup>
    </b>At ako—ako ay naiwang mag-isa, anupat nakita ko ang malaking kaanyuang ito. At walang lakas na naiwan sa akin, at ang aking dangal ay nabago sa akin sa ikapapahamak, at wala nang lakas na nanatili sa akin. </div>
  <div id="chapter10_verse9">
    <b>
      <sup>9 </sup>
    </b>At narinig ko ang tinig ng kaniyang mga salita; at habang naririnig ko ang tinig ng kaniyang mga salita, ako rin ay natutulog nang mahimbing na pasubsob ang aking mukha, at nakasubsob ang aking mukha sa lupa. </div>
  <div id="chapter10_verse10">
    <b>
      <sup>10 </sup>
    </b>At, narito! may isang kamay na humipo sa akin, at unti-unti akong kinilos nito upang bumangon sa aking mga tuhod at sa mga palad ng aking mga kamay. </div>
  <div id="chapter10_verse11">
    <b>
      <sup>11 </sup>
    </b>At sinabi niya sa akin:</div>
  <div id="chapter10_verse12">
    <b>
      <sup>12 </sup>
    </b>At sinabi niya sa akin: “Huwag kang matakot, O Daniel, sapagkat mula nang unang araw na ilagak mo ang iyong puso sa pagkaunawa at sa pagpapakumbaba sa harap ng iyong Diyos ay dininig na ang iyong mga salita, at ako mismo ay pumarito dahil sa iyong mga salita. </div>
  <div id="chapter10_verse13">
    <b>
      <sup>13 </sup>
    </b>Ngunit ang prinsipe ng kaharian ng Persia ay nakatayong sumasalansang sa akin sa loob ng dalawampu’t isang araw, at, narito! si Miguel, na isa sa mga pangunahing prinsipe, ay dumating upang tulungan ako; at ako, sa ganang akin, ay nanatili roon sa tabi ng mga hari ng Persia. </div>
  <div id="chapter10_verse14">
    <b>
      <sup>14 </sup>
    </b>At ako ay pumarito upang ipaunawa sa iyo kung ano ang mangyayari sa iyong bayan sa huling bahagi ng mga araw, sapagkat iyon ay isang pangitain na ukol pa sa mga araw na darating.”</div>
  <div id="chapter10_verse15">
    <b>
      <sup>15 </sup>
    </b>At nang makipag-usap siya sa akin sa mga salitang gaya nito, itinungo ko ang aking mukha sa lupa at hindi ako nakapagsalita. </div>
  <div id="chapter10_verse16">
    <b>
      <sup>16 </sup>
    </b>At, narito! isang gaya ng wangis ng mga anak ng sangkatauhan ang humipo sa aking mga labi, at ako ay nagbuka ng aking bibig at nagsalita at nagsabi sa isa na nakatayo sa harap ko: “O panginoon ko, dahil sa kaanyuan ay bigla akong dinatnan ng mga pangingisay sa loob ko, at walang lakas na nanatili sa akin. </div>
  <div id="chapter10_verse17">
    <b>
      <sup>17 </sup>
    </b>Kaya paano nagawa ng lingkod ng panginoon kong ito ang makipag-usap sa panginoon kong ito? At kung tungkol sa akin, hanggang sa ngayon ay wala pang lakas na nanunumbalik sa akin, at walang hininga ang naiwan sa akin.”</div>
  <div id="chapter10_verse18">
    <b>
      <sup>18 </sup>
    </b>At hinipo akong muli ng isang iyon na may anyong gaya ng makalupang tao at pinalakas ako. </div>
  <div id="chapter10_verse19">
    <b>
      <sup>19 </sup>
    </b>Pagkatapos ay sinabi niya: “Huwag kang matakot, O lubhang kalugud-lugod na lalaki. Sumaiyo nawa ang kapayapaan. Magpakalakas ka, oo, magpakalakas ka.” At nang makipag-usap siya sa akin ay ginamit ko ang aking buong lakas at pagkatapos ay sinabi ko: <div id="page1372"></div>“Magsalita nawa ang aking panginoon, sapagkat pinalakas mo ako.” </div>
  <div id="chapter10_verse20">
    <b>
      <sup>20 </sup>
    </b>Kaya sinabi niya:</div>
  <div id="chapter10_verse21">
    <b>
      <sup>21 </sup>
    </b>Gayunman, sasabihin ko sa iyo ang mga bagay na nakatala sa sulat ng katotohanan, at walang sinumang matatag na tumutulong sa akin sa mga bagay na ito maliban kay Miguel, na prinsipe ninyo.</div>
</div>