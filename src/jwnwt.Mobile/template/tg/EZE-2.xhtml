<div>
  <div id="chapter2_verse1">
    <span class="w_ch">
      <b>2 </b>
    </span>At sinabi niya sa akin: “Anak ng tao, tumayo ka sa iyong mga paa upang makapagsalita ako sa iyo.” </div>
  <div id="chapter2_verse2">
    <b>
      <sup>2 </sup>
    </b>At ang espiritu ay nagsimulang sumaakin nang magsalita siya sa akin, at nang dakong huli ay pinatayo ako nito sa aking mga paa upang marinig ko ang Isa na nagsasalita sa akin.</div>
  <div id="chapter2_verse3">
    <b>
      <sup>3 </sup>
    </b>At sinabi niya sa akin: “Anak ng tao, aking isinusugo ka sa mga anak ni Israel, sa mapaghimagsik na mga bansa na naghimagsik laban sa akin. Sila mismo at ang kanilang mga ninuno ay sumasalansang sa akin hanggang sa mismong araw na ito. </div>
  <div id="chapter2_verse4">
    <b>
      <sup>4 </sup>
    </b>At ang mga anak na walang pakundangan ang mukha at matigas ang puso—aking isinusugo ka sa kanila, at sabihin mo sa kanila, ‘Ito ang sinabi ng Soberanong Panginoong Jehova.’ </div>
  <div id="chapter2_verse5">
    <b>
      <sup>5 </sup>
    </b>At kung tungkol sa kanila, makinig man sila o tumanggi—sapagkat sila ay isang mapaghimagsik na sambahayan—tiyak na malalaman din nila na nagkaroon nga ng isang propeta sa gitna nila.</div>
  <div id="chapter2_verse6">
    <b>
      <sup>6 </sup>
    </b>“At ikaw, O anak ng tao, huwag kang matakot sa kanila; at ang kanilang mga salita ay huwag mong katakutan, dahil may mga mapagmatigas at may mga bagay na tumutusok sa iyo at tumatahan ka sa gitna ng mga alakdan. Ang kanilang mga salita ay huwag mong katakutan, at huwag kang mangilabot sa kanilang mga mukha, sapagkat sila ay isang mapaghimagsik na sambahayan. </div>
  <div id="chapter2_verse7">
    <b>
      <sup>7 </sup>
    </b>At sasalitain mo sa kanila ang aking mga salita, makinig man sila o tumanggi, sapagkat sila ay mapaghimagsik.</div>
  <div id="chapter2_verse8">
    <b>
      <sup>8 </sup>
    </b>“At ikaw, O anak ng tao, pakinggan mo ang sinasalita ko sa iyo. Huwag kang maging mapaghimagsik <div id="page1265"></div>na gaya ng mapaghimagsik na sambahayan. Ibuka mo ang iyong bibig at kainin mo ang ibinibigay ko sa iyo.”</div>
  <div id="chapter2_verse9">
    <b>
      <sup>9 </sup>
    </b>At nagsimula akong makakita, at, narito! may isang kamay na nakaunat sa akin, at, narito! naroroon ang balumbon ng isang aklat. </div>
  <div id="chapter2_verse10">
    <b>
      <sup>10 </sup>
    </b>At unti-unti niyang iniladlad iyon sa harap ko, at iyon ay may sulat sa harap at sa likod; at doon ay may nakasulat na mga panambitan at pagdaing at paghagulhol.</div>
</div>