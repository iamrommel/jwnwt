<div><div id="chapter33_verse1"><span class="w_ch"><b>33 </b></span>Labindalawang taóng gulang si Manases nang magsimula siyang maghari, at limampu’t limang taon siyang naghari sa Jerusalem.</div><div id="chapter33_verse2"><b><sup>2 </sup></b>At ginawa niya ang masama sa paningin ni Jehova, ayon sa mga karima-rimarim na bagay ng mga bansang pinalayas ni Jehova mula sa harap ng mga anak ni Israel. </div><div id="chapter33_verse3"><b><sup>3 </sup></b>Kaya itinayo niyang muli ang matataas na dako na ibinagsak ni Hezekias na kaniyang ama, at nagtayo ng mga altar para sa mga Baal at gumawa ng mga sagradong poste, at nagsimula siyang yumukod sa buong hukbo ng langit at naglingkod sa mga iyon. </div><div id="chapter33_verse4"><b><sup>4 </sup></b>At nagtayo siya ng mga altar sa bahay ni Jehova, na tungkol doon ay sinabi ni Jehova: “Sa Jerusalem mananatili ang aking pangalan hanggang sa panahong walang takda.” </div><div id="chapter33_verse5"><b><sup>5 </sup></b>At nagtayo siya ng mga altar para sa buong hukbo ng langit sa dalawang looban ng bahay ni Jehova. </div><div id="chapter33_verse6"><b><sup>6 </sup></b>At pinaraan niya mismo sa apoy ang sarili niyang mga anak sa libis ng anak ni Hinom, at nagsagawa ng mahika at gumamit ng panghuhula at nagsagawa ng panggagaway at nag-atas ng mga espiritista at ng mga manghuhula ng mga pangyayari. Ginawa niya nang malawakan ang masama sa paningin ni Jehova, upang galitin siya.</div><div id="chapter33_verse7"><b><sup>7 </sup></b>Karagdagan pa, inilagay niya ang inukit na imaheng ginawa niya sa bahay ng tunay na Diyos, na tungkol doon ay sinabi ng Diyos kay David at kay Solomon na kaniyang anak: “Sa bahay na ito at sa Jerusalem, na siya kong pinili mula sa lahat ng tribo ng Israel, ay ilalagay ko ang aking pangalan hanggang sa panahong walang takda. </div><div id="chapter33_verse8"><b><sup>8 </sup></b>At hindi ko aalising muli ang paa ng Israel mula sa lupa na itinakda ko sa kanilang mga ninuno, kung iingatan lamang nilang gawin ang lahat ng iniutos ko sa kanila may kinalaman sa lahat ng kautusan at mga tuntunin at mga hudisyal na pasiya sa pamamagitan ng kamay ni Moises.” </div><div id="chapter33_verse9"><b><sup>9 </sup></b>At patuloy na inililigaw ni Manases ang Juda at ang mga tumatahan sa Jerusalem upang gumawa ng mas masama kaysa sa mga bansa na nilipol ni Jehova mula sa harap ng mga anak ni Israel.</div><div id="chapter33_verse10"><b><sup>10 </sup></b>At si Jehova ay patuloy na nagsalita kay Manases at sa kaniyang bayan, ngunit hindi sila nagbigay-pansin. </div><div id="chapter33_verse11"><b><sup>11 </sup></b>Nang magkagayon ay dinala ni Jehova laban sa kanila ang mga pinuno ng hukbo ng hari ng Asirya, kung kaya nadakip nila si Manases sa mga hukay at iginapos siya ng dalawang pangaw na tanso at dinala siya sa Babilonya. </div><div id="chapter33_verse12"><b><sup>12 </sup></b>At nang mapighati siya nito, pinalambot niya ang mukha ni Jehova na kaniyang Diyos at patuloy na nagpakumbaba nang lubha dahil sa Diyos ng kaniyang mga ninuno. </div><div id="chapter33_verse13"><b><sup>13 </sup></b>At patuloy siyang nanalangin sa Kaniya, kung kaya hinayaan Niya na siya ay mapamanhikan nito at dininig Niya ang kaniyang paghiling ng lingap at isinauli siya sa Jerusalem sa kaniyang paghahari; at nakilala ni Manases na si Jehova ang tunay na Diyos.</div><div id="chapter33_verse14"><b><sup>14 </sup></b>At pagkatapos nito ay nagtayo siya ng pader sa dakong labas <div id="page735"></div>para sa Lunsod ni David sa gawing kanluran ng Gihon sa agusang libis at hanggang sa Pintuang-daan ng mga Isda, at iniligid niya iyon sa Opel at iyon ay ginawa niyang napakataas. Karagdagan pa, naglagay siya ng mga pinuno ng hukbong militar sa lahat ng nakukutaang lunsod sa Juda. </div><div id="chapter33_verse15"><b><sup>15 </sup></b>At inalis niya ang mga banyagang diyos at ang imaheng idolo mula sa bahay ni Jehova at ang lahat ng altar na itinayo niya sa bundok ng bahay ni Jehova at sa Jerusalem at pagkatapos ay ipinatapon ang mga iyon sa labas ng lunsod. </div><div id="chapter33_verse16"><b><sup>16 </sup></b>Bukod diyan, inihanda niya ang altar ni Jehova at nagsimulang maghain sa ibabaw nito ng mga haing pansalu-salo at mga haing pasasalamat at sinabi niya sa Juda na paglingkuran si Jehova na Diyos ng Israel. </div><div id="chapter33_verse17"><b><sup>17 </sup></b>Gayunpaman, ang bayan ay naghahain pa rin sa ibabaw ng matataas na dako; ngunit ito ay para kay Jehova na kanilang Diyos.</div><div id="chapter33_verse18"><b><sup>18 </sup></b>Kung tungkol sa iba pa sa mga pangyayari kay Manases at sa kaniyang panalangin sa kaniyang Diyos at sa mga salita ng mga tagapangitain na patuloy na nagsalita sa kaniya sa pangalan ni Jehova na Diyos ng Israel, naroon ang mga iyon kalakip ng mga pangyayari sa mga hari ng Israel. </div><div id="chapter33_verse19"><b><sup>19 </sup></b>Kung tungkol sa kaniyang panalangin at kung paanong ang kaniyang ipinamanhik ay ipinagkaloob sa kaniya at ang lahat ng kaniyang kasalanan at ang kaniyang kawalang-katapatan at ang mga lugar na pinagtayuan niya ng matataas na dako at pinaglagyan ng mga sagradong poste at ng mga nililok na imahen bago siya nagpakumbaba, doon nakasulat ang mga iyon sa mga salita ng kaniyang mga tagapangitain. </div><div id="chapter33_verse20"><b><sup>20 </sup></b>Sa wakas si Manases ay humigang kasama ng kaniyang mga ninuno, at inilibing nila siya sa kaniyang bahay; at si Amon na kaniyang anak ay nagsimulang maghari bilang kahalili niya.</div><div id="chapter33_verse21"><b><sup>21 </sup></b>Dalawampu’t dalawang taóng gulang si Amon nang magsimula siyang maghari, at dalawang taon siyang naghari sa Jerusalem. </div><div id="chapter33_verse22"><b><sup>22 </sup></b>At ginawa niya ang masama sa paningin ni Jehova, gaya ng ginawa ni Manases na kaniyang ama; at naghain si Amon sa lahat ng nililok na imaheng ginawa ni Manases na kaniyang ama, at patuloy siyang naglingkod sa mga iyon. </div><div id="chapter33_verse23"><b><sup>23 </sup></b>At hindi siya nagpakumbaba dahil kay Jehova gaya ni Manases na kaniyang ama na nagpakumbaba, sapagkat si Amon ang isa na nagparami ng pagkakasala. </div><div id="chapter33_verse24"><b><sup>24 </sup></b>Sa kalaunan ay nagsabuwatan ang kaniyang mga lingkod laban sa kaniya at pinatay siya sa kaniyang sariling bahay. </div><div id="chapter33_verse25"><b><sup>25 </sup></b>Ngunit pinatay ng bayan ng lupain ang lahat ng nagsabuwatan laban kay Haring Amon, at pagkatapos ay ginawang hari ng bayan ng lupain si Josias na kaniyang anak bilang kahalili niya.</div></div>