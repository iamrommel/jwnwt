<div>
  <p class="w_biblebookname">Job</p>
  <p class="sb">
    <a id="chapter19"></a>
    <a id="chapter19_verse1"></a>
    <span class="w_ch">
      <b>19 </b>
    </span>At si Job ay sumagot at nagsabi:</p>
  <p class="sl">
    <a id="chapter19_verse2"></a>
    <b>
      <sup>2 </sup>
    </b>“Hanggang kailan ninyo patuloy na iinisin ang aking kaluluwa</p>
  <p class="sz">At patuloy na sisiilin ako ng mga salita?</p>
  <p class="sl">
    <a id="chapter19_verse3"></a>
    <b>
      <sup>3 </sup>
    </b>Sa sampung ulit na ito ay sinaway ninyo ako;</p>
  <p class="sz">Hindi kayo nahihiya na pinakikitunguhan ninyo ako nang napakahigpit.</p>
  <p class="sl">
    <a id="chapter19_verse4"></a>
    <b>
      <sup>4 </sup>
    </b>At, kung nakagawa man ako ng pagkakamali,</p>
  <p class="sz">Sa akin mananatili ang aking pagkakamali.</p>
  <p class="sl">
    <a id="chapter19_verse5"></a>
    <b>
      <sup>5 </sup>
    </b>Kung tunay ngang lubha kayong nagpapalalo laban sa akin,</p>
  <p class="sz">At ipinakikita ninyong ang aking kadustaan ay wasto laban sa akin,</p>
  <p class="sl">
    <a id="chapter19_verse6"></a>
    <b>
      <sup>6 </sup>
    </b>Alamin nga ninyo na ang Diyos mismo ang nagligaw sa akin,</p>
  <p class="sz">At kinulong niya ako ng kaniyang pangasong lambat.</p>
  <p class="sl">
    <a id="chapter19_verse7"></a>
    <b>
      <sup>7 </sup>
    </b>Narito! Patuloy akong sumisigaw, ‘Karahasan!’ ngunit walang sumasagot sa akin;</p>
  <p class="sz">Patuloy akong humihingi ng tulong, ngunit walang katarungan.</p>
  <p class="sl">
    <a id="chapter19_verse8"></a>
    <b>
      <sup>8 </sup>
    </b>Ang akin mismong landas ay hinarangan niya ng isang pader na bato, at hindi ako makalampas;</p>
  <p class="sz">At sa aking mga daan ay naglalagay siya ng kadiliman.</p>
  <p class="sl">
    <a id="chapter19_verse9"></a>
    <b>
      <sup>9 </sup>
    </b>Ang aking kaluwalhatian ay hinubad niya sa akin,</p>
  <p class="sz">At inaalis niya ang korona ng aking ulo.</p>
  <p class="sl">
    <a id="chapter19_verse10"></a>
    <b>
      <sup>10 </sup>
    </b>Ibinabagsak niya ako sa magkabi-kabila, at ako ay yumayaon;</p>
  <p class="sz">At binubunot niya ang aking pag-asa tulad ng isang punungkahoy.</p>
  <p class="sl">
    <a id="chapter19_verse11"></a>
    <b>
      <sup>11 </sup>
    </b>Ang kaniyang galit ay nag-iinit din laban sa akin,</p>
  <p class="sz">At patuloy niya akong ibinibilang na isang kalaban niya.</p>
  <p class="sp">
    <a id="chapter19_verse12"></a>
    <b>
      <sup>12 </sup>
    </b>Ang kaniyang mga pulutong ay may-pagkakaisang dumarating at nagbubunton ng kanilang <a id="page819"></a>daan laban sa akin,</p>
  <p class="sz">At nagkakampo sila sa palibot ng aking tolda.</p>
  <p class="sl">
    <a id="chapter19_verse13"></a>
    <b>
      <sup>13 </sup>
    </b>Ang aking sariling mga kapatid ay inilayo niya sa akin,</p>
  <p class="sz">At ang mismong mga nakakakilala sa akin ay umiwas pa man din sa akin.</p>
  <p class="sl">
    <a id="chapter19_verse14"></a>
    <b>
      <sup>14 </sup>
    </b>Ang aking matatalik na kakilala ay naglaho,</p>
  <p class="sz">At yaong mga kilala ko ay lumimot sa akin,</p>
  <p class="sl">
    <a id="chapter19_verse15"></a>
    <b>
      <sup>15 </sup>
    </b>Yaong mga naninirahan bilang mga dayuhan sa aking bahay; at ako ay ibinilang na ibang tao ng aking mga aliping babae;</p>
  <p class="sz">Ako ay naging isang tunay na taga-ibang bayan sa kanilang paningin.</p>
  <p class="sl">
    <a id="chapter19_verse16"></a>
    <b>
      <sup>16 </sup>
    </b>Sa aking lingkod ay tumawag ako, ngunit hindi siya sumasagot.</p>
  <p class="sz">Sa pamamagitan ng aking bibig ay patuloy akong nagsusumamo sa kaniya na kahabagan ako.</p>
  <p class="sl">
    <a id="chapter19_verse17"></a>
    <b>
      <sup>17 </sup>
    </b>Ang aking hininga ay naging karima-rimarim sa aking asawa,</p>
  <p class="sz">At ako ay naging mabaho sa mga anak ng tiyan ng aking ina.</p>
  <p class="sl">
    <a id="chapter19_verse18"></a>
    <b>
      <sup>18 </sup>
    </b>Itinakwil din ako ng mga batang lalaki;</p>
  <p class="sz">Titindig lamang ako, at nagsisimula na silang magsalita ng laban sa akin.</p>
  <p class="sl">
    <a id="chapter19_verse19"></a>
    <b>
      <sup>19 </sup>
    </b>Kinasusuklaman ako ng lahat ng mga taong nasa aking matalik na kapisanan,</p>
  <p class="sz">At yaong mga iniibig ko ay bumaling laban sa akin.</p>
  <p class="sl">
    <a id="chapter19_verse20"></a>
    <b>
      <sup>20 </sup>
    </b>Sa aking balat at sa aking laman ay nakadikit nga ang aking mga buto,</p>
  <p class="sz">At ako ay bahagya nang nakatakas na gabalat ng aking mga ngipin.</p>
  <p class="sl">
    <a id="chapter19_verse21"></a>
    <b>
      <sup>21 </sup>
    </b>Pagpakitaan ninyo ako ng lingap, pagpakitaan ninyo ako ng lingap, O kayong mga kasamahan ko,</p>
  <p class="sz">Sapagkat ginalaw ako ng sariling kamay ng Diyos.</p>
  <p class="sl">
    <a id="chapter19_verse22"></a>
    <b>
      <sup>22 </sup>
    </b>Bakit ninyo ako patuloy na pinag-uusig na gaya ng Diyos,</p>
  <p class="sz">At hindi kayo nasisiyahan sa akin mismong laman?</p>
  <p class="sl">
    <a id="chapter19_verse23"></a>
    <b>
      <sup>23 </sup>
    </b>O kung naisulat sana ngayon ang aking mga salita!</p>
  <p class="sz">O kung naitala nga sana sa isang aklat ang mga iyon!</p>
  <p class="sl">
    <a id="chapter19_verse24"></a>
    <b>
      <sup>24 </sup>
    </b>Sa pamamagitan ng panulat na bakal at ng tingga,</p>
  <p class="sz">O kung ang mga iyon sana ay naiukit sa bato magpakailanman!</p>
  <p class="sl">
    <a id="chapter19_verse25"></a>
    <b>
      <sup>25 </sup>
    </b>At alam na alam ko na ang aking manunubos ay buháy,</p>
  <p class="sz">At na, kasunod ko, siya ay babangon sa alabok.</p>
  <p class="sl">
    <a id="chapter19_verse26"></a>
    <b>
      <sup>26 </sup>
    </b>At pagkatapos ng aking balat, na kanilang tinuklap,—ito!</p>
  <p class="sz">Gayunma’y kahit wala na akong laman ay mamamasdan ko ang Diyos,</p>
  <p class="sl">
    <a id="chapter19_verse27"></a>
    <b>
      <sup>27 </sup>
    </b>Na siyang mamamasdan ko nga sa ganang akin,</p>
  <p class="sz">At siyang makikita nga ng akin mismong mga mata, ngunit hindi isang taga-ibang bayan.</p>
  <p class="sz">Ang aking mga bato ay nanghina sa kaloob-looban ko.</p>
  <p class="sl">
    <a id="chapter19_verse28"></a>
    <b>
      <sup>28 </sup>
    </b>Sapagkat sinasabi ninyo, ‘Bakit natin siya patuloy na pinag-uusig?’</p>
  <p class="sz">Gayong ang pinakaugat ng bagay na ito ay masusumpungan sa akin.</p>
  <p class="sl">
    <a id="page820"></a>
    <a id="chapter19_verse29"></a>
    <b>
      <sup>29 </sup>
    </b>Matakot kayo sa ganang inyo dahil sa isang tabak,</p>
  <p class="sz">Sapagkat ang tabak ay nangangahulugan ng pagngangalit laban sa mga kamalian,</p>
  <p class="sz">Upang malaman ninyo na may isang hukom.”</p>
</div>