<div>
  <div id="chapter23_verse1">
    <span class="w_ch">
      <b>23 </b>
    </span>Nang magkagayon ay nagsalita si Jesus sa mga pulutong at sa kaniyang mga alagad, na sinasabi: </div>
  <div id="chapter23_verse2">
    <b>
      <sup>2 </sup>
    </b>“Ang mga eskriba at ang mga Pariseo ay umupo sa upuan ni Moises. </div>
  <div id="chapter23_verse3">
    <b>
      <sup>3 </sup>
    </b>Kaya lahat ng mga bagay na sinasabi nila sa inyo ay gawin ninyo at tuparin, ngunit huwag ninyong gawin ang ayon sa kanilang mga gawa, sapagkat sinasabi nila ngunit hindi isinasagawa. </div>
  <div id="chapter23_verse4">
    <b>
      <sup>4 </sup>
    </b>Nagbibigkis sila ng mabibigat na pasan at ipinapasan ang mga ito sa mga balikat ng mga tao, ngunit ayaw man lamang nilang galawin ang mga ito ng kanilang daliri. </div>
  <div id="chapter23_verse5">
    <b>
      <sup>5 </sup>
    </b>Lahat ng mga gawa na kanilang ginagawa ay ginagawa nila upang makita ng mga tao; sapagkat <div id="page1488"></div>pinalalapad nila ang mga sisidlan [na naglalaman ng kasulatan] na isinusuot nila bilang pananggalang, at pinalalaki ang mga palawit ng kanilang mga kasuutan. </div>
  <div id="chapter23_verse6">
    <b>
      <sup>6 </sup>
    </b>Nais nila ang pinakatanyag na dako sa mga hapunan at ang mga upuan sa unahan sa mga sinagoga, </div>
  <div id="chapter23_verse7">
    <b>
      <sup>7 </sup>
    </b>at ang mga pagbati sa mga pamilihan at ang tawagin ng mga tao na Rabbi. </div>
  <div id="chapter23_verse8">
    <b>
      <sup>8 </sup>
    </b>Ngunit kayo, huwag kayong patawag na Rabbi, sapagkat iisa ang inyong guro, samantalang lahat kayo ay magkakapatid. </div>
  <div id="chapter23_verse9">
    <b>
      <sup>9 </sup>
    </b>Isa pa, huwag ninyong tawaging inyong ama ang sinuman sa lupa, sapagkat iisa ang inyong Ama, ang Isa na makalangit. </div>
  <div id="chapter23_verse10">
    <b>
      <sup>10 </sup>
    </b>Ni huwag kayong patawag na ‘mga lider,’ sapagkat ang inyong Lider ay iisa, ang Kristo. </div>
  <div id="chapter23_verse11">
    <b>
      <sup>11 </sup>
    </b>Ngunit ang pinakadakila sa inyo ay magiging lingkod ninyo. </div>
  <div id="chapter23_verse12">
    <b>
      <sup>12 </sup>
    </b>Sinumang nagtataas ng kaniyang sarili ay ibababa, at sinumang nagbababa ng kaniyang sarili ay itataas.</div>
  <div id="chapter23_verse13">
    <b>
      <sup>13 </sup>
    </b>“Sa aba ninyo, mga eskriba at mga Pariseo, mga mapagpaimbabaw! sapagkat isinasara ninyo ang kaharian ng langit sa harap ng mga tao; sapagkat kayo mismo ay hindi pumapasok, ni pinahihintulutan man ninyong makapasok yaong mga papasok na. </div>
  <div id="chapter23_verse14">
    <b>
      <sup>14 </sup>
    </b>——</div>
  <div id="chapter23_verse15">
    <b>
      <sup>15 </sup>
    </b>“Sa aba ninyo, mga eskriba at mga Pariseo, mga mapagpaimbabaw! sapagkat tinatawid ninyo ang dagat at ang tuyong lupa upang gawing proselita ang isa, at kapag naging gayon siya ay pinangyayari ninyong mapahanay siya ukol sa Gehenna na makalawang ulit pa kaysa sa inyong sarili.</div>
  <div id="chapter23_verse16">
    <b>
      <sup>16 </sup>
    </b>“Sa aba ninyo, mga bulag na tagaakay, na nagsasabi, ‘Kung ipanumpa ng sinuman ang templo, ito ay walang anuman; ngunit kung ipanumpa ng sinuman ang ginto ng templo, siya ay mananagot.’ </div>
  <div id="chapter23_verse17">
    <b>
      <sup>17 </sup>
    </b>Mga mangmang at mga bulag! Alin, sa katunayan, ang mas dakila, ang ginto o ang templo na nagpabanal sa ginto? </div>
  <div id="chapter23_verse18">
    <b>
      <sup>18 </sup>
    </b>Gayundin, ‘Kung ipanumpa ng sinuman ang altar, ito ay walang anuman; ngunit kung ipanumpa ng sinuman ang kaloob sa ibabaw nito, siya ay mananagot.’ </div>
  <div id="chapter23_verse19">
    <b>
      <sup>19 </sup>
    </b>Mga bulag! Alin, sa katunayan, ang mas dakila, ang kaloob o ang altar na nagpapabanal sa kaloob? </div>
  <div id="chapter23_verse20">
    <b>
      <sup>20 </sup>
    </b>Kaya siya na ipinanunumpa ang altar ay ipinanunumpa ito at ang lahat ng mga bagay sa ibabaw nito; </div>
  <div id="chapter23_verse21">
    <b>
      <sup>21 </sup>
    </b>at siya na ipinanunumpa ang templo ay ipinanunumpa ito at yaong nananahanan dito; </div>
  <div id="chapter23_verse22">
    <b>
      <sup>22 </sup>
    </b>at siya na ipinanunumpa ang langit ay ipinanunumpa ang trono ng Diyos at yaong nakaupo rito.</div>
  <div id="chapter23_verse23">
    <b>
      <sup>23 </sup>
    </b>“Sa aba ninyo, mga eskriba at mga Pariseo, mga mapagpaimbabaw! sapagkat ibinibigay ninyo ang ikasampu ng yerbabuena at ng eneldo at ng komino, ngunit winalang-halaga ninyo ang mas mabibigat na bagay ng Kautusan, samakatuwid nga, katarungan at awa at katapatan. Ang mga bagay na ito ay kinakailangang gawin, gayunma’y huwag waling-halaga ang iba pang mga bagay. </div>
  <div id="chapter23_verse24">
    <b>
      <sup>24 </sup>
    </b>Mga bulag na tagaakay, na sumasala ng niknik ngunit lumululon ng kamelyo!</div>
  <div id="chapter23_verse25">
    <b>
      <sup>25 </sup>
    </b>“Sa aba ninyo, mga eskriba at mga Pariseo, mga mapagpaimbabaw! sapagkat nililinis ninyo ang labas ng kopa at ng pinggan, ngunit sa loob ay punô ang mga ito ng pandarambong at pagmamalabis. </div>
  <div id="chapter23_verse26">
    <b>
      <sup>26 </sup>
    </b>Bulag na Pariseo, linisin mo muna ang loob ng kopa at ng pinggan, upang ang labas nito ay maging malinis din.</div>
  <div id="chapter23_verse27">
    <b>
      <sup>27 </sup>
    </b>“Sa aba ninyo, mga eskriba at mga Pariseo, mga mapagpaimbabaw! <div id="page1489"></div>sapagkat nakakahalintulad kayo ng mga pinaputing libingan, na sa labas nga ay nagtitinging maganda ngunit sa loob ay punô ng mga buto ng mga taong patay at ng bawat uri ng karumihan. </div>
  <div id="chapter23_verse28">
    <b>
      <sup>28 </sup>
    </b>Sa gayong paraan kayo rin, sa labas nga, ay nagtitinging matuwid sa mga tao, ngunit sa loob ay punô kayo ng pagpapaimbabaw at katampalasanan.</div>
  <div id="chapter23_verse29">
    <b>
      <sup>29 </sup>
    </b>“Sa aba ninyo, mga eskriba at mga Pariseo, mga mapagpaimbabaw! sapagkat itinatayo ninyo ang mga libingan ng mga propeta at pinapalamutian ang mga alaalang libingan ng mga matuwid, </div>
  <div id="chapter23_verse30">
    <b>
      <sup>30 </sup>
    </b>at sinasabi ninyo, ‘Kung kami ay nasa mga araw ng aming mga ninuno, hindi kami magiging kabahagi nila sa dugo ng mga propeta.’ </div>
  <div id="chapter23_verse31">
    <b>
      <sup>31 </sup>
    </b>Samakatuwid ay nagpapatotoo kayo laban sa inyong sarili na kayo ay mga anak niyaong mga pumaslang sa mga propeta. </div>
  <div id="chapter23_verse32">
    <b>
      <sup>32 </sup>
    </b>Kung gayon nga, punuin ninyo ang panukat ng inyong mga ninuno.</div>
  <div id="chapter23_verse33">
    <b>
      <sup>33 </sup>
    </b>“Mga serpiyente, supling ng mga ulupong, paano kayo makatatakas mula sa kahatulan ng Gehenna? </div>
  <div id="chapter23_verse34">
    <b>
      <sup>34 </sup>
    </b>Sa dahilang ito, narito, nagsusugo ako sa inyo ng mga propeta at mga taong marurunong at mga pangmadlang tagapagturo. Ang ilan sa kanila ay inyong papatayin at ibabayubay, at ang ilan sa kanila ay inyong hahagupitin sa inyong mga sinagoga at pag-uusigin sa lunsod-lunsod; </div>
  <div id="chapter23_verse35">
    <b>
      <sup>35 </sup>
    </b>upang dumating sa inyo ang lahat ng dugong matuwid na ibinubo sa lupa, mula sa dugo ng matuwid na si Abel hanggang sa dugo ni Zacarias na anak ni Barakias, na pinaslang ninyo sa pagitan ng santuwaryo at ng altar. </div>
  <div id="chapter23_verse36">
    <b>
      <sup>36 </sup>
    </b>Katotohanang sinasabi ko sa inyo, Ang lahat ng mga bagay na ito ay darating sa salinlahing ito.</div>
  <div id="chapter23_verse37">
    <b>
      <sup>37 </sup>
    </b>“Jerusalem, Jerusalem, ang pumapatay ng mga propeta at bumabato sa mga isinugo sa kaniya,—kay dalas na ninais kong tipunin ang iyong mga anak, kung paanong tinitipon ng inahing manok ang kaniyang mga sisiw sa ilalim ng kaniyang mga pakpak! Ngunit hindi ninyo ibig. </div>
  <div id="chapter23_verse38">
    <b>
      <sup>38 </sup>
    </b>Narito! Ang inyong bahay ay pinababayaan sa inyo. </div>
  <div id="chapter23_verse39">
    <b>
      <sup>39 </sup>
    </b>Sapagkat sinasabi ko sa inyo, Hindi na ninyo ako makikita sa anumang paraan mula ngayon hanggang sa inyong sabihin, ‘Pinagpala siya na dumarating sa pangalan ni Jehova!’ ”</div>
</div>