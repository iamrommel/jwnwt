<div>
  <p class="w_biblebookname">Roma</p>
  <p class="sb">
    <a id="chapter5"></a>
    <a id="chapter5_verse1"></a>
    <span class="w_ch">
      <b>5 </b>
    </span>Samakatuwid, ngayon na ipinahayag na tayong matuwid dahil sa pananampalataya, tamasahin natin ang kapayapaan sa Diyos sa pamamagitan ng ating Panginoong Jesu-Kristo, <a id="chapter5_verse2"></a><b><sup>2 </sup></b>na sa pamamagitan din niya ay nakamit natin ang ating paglapit sa pamamagitan ng pananampalataya tungo sa di-sana-nararapat na kabaitang ito na kinatatayuan natin ngayon; at magbunyi tayo, salig sa pag-asa ng kaluwalhatian ng Diyos. <a id="chapter5_verse3"></a><b><sup>3 </sup></b>At hindi lamang iyan, kundi magbunyi tayo samantalang nasa mga kapighatian, yamang alam natin na ang kapighatian ay nagbubunga ng pagbabata; <a id="chapter5_verse4"></a><b><sup>4 </sup></b>ang pagbabata naman, ng sinang-ayunang kalagayan; ang sinang-ayunang kalagayan naman, ng pag-asa, <a id="chapter5_verse5"></a><b><sup>5 </sup></b>at ang pag-asa ay hindi umaakay sa kabiguan; sapagkat ang pag-ibig ng Diyos ay ibinuhos sa ating mga puso sa pamamagitan ng banal na espiritu, na ibinigay sa atin.</p>
  <p class="sb">
    <a id="chapter5_verse6"></a>
    <b>
      <sup>6 </sup>
    </b>Sapagkat, sa katunayan, si Kristo, samantalang tayo ay mahina pa, ay namatay para sa mga taong di-makadiyos sa takdang panahon. <a id="chapter5_verse7"></a><b><sup>7 </sup></b>Sapagkat halos walang sinuman ang mamamatay para sa isang taong matuwid; totoo nga, para sa taong mabuti, marahil, ay may mangangahas pa ngang mamatay. <a id="chapter5_verse8"></a><b><sup>8 </sup></b>Ngunit inirerekomenda ng Diyos sa atin ang kaniyang sariling pag-ibig anupat, samantalang tayo ay mga makasalanan pa, si Kristo ay namatay para sa atin. <a id="chapter5_verse9"></a><b><sup>9 </sup></b>Lalo pa nga, kung gayon, yamang ipinahayag na tayong matuwid <a id="page1700"></a>ngayon sa pamamagitan ng kaniyang dugo, na maliligtas tayo mula sa poot sa pamamagitan niya. <a id="chapter5_verse10"></a><b><sup>10 </sup></b>Sapagkat kung, noong tayo ay mga kaaway pa, naipagkasundo tayo sa Diyos sa pamamagitan ng kamatayan ng kaniyang Anak, lalo pa nga, ngayong tayo ay naipagkasundo na, na maliligtas tayo sa pamamagitan ng kaniyang buhay. <a id="chapter5_verse11"></a><b><sup>11 </sup></b>At hindi lamang iyan, kundi nagbubunyi rin tayo sa Diyos sa pamamagitan ng ating Panginoong Jesu-Kristo, na sa pamamagitan niya ay tinanggap natin ngayon ang pakikipagkasundo.</p>
  <p class="sb">
    <a id="chapter5_verse12"></a>
    <b>
      <sup>12 </sup>
    </b>Kaya naman, kung paanong sa pamamagitan ng isang tao ang kasalanan ay pumasok sa sanlibutan at ang kamatayan sa pamamagitan ng kasalanan, at sa gayon ang kamatayan ay lumaganap sa lahat ng tao sapagkat silang lahat ay nagkasalaâ€”. <a id="chapter5_verse13"></a><b><sup>13 </sup></b>Sapagkat hanggang sa Kautusan ang kasalanan ay nasa sanlibutan, ngunit ang kasalanan ay hindi ipinaparatang laban sa kaninuman kapag walang kautusan. <a id="chapter5_verse14"></a><b><sup>14 </sup></b>Gayunpaman, ang kamatayan ay namahala bilang hari mula kay Adan hanggang kay Moises, maging doon sa mga hindi nagkasala sa wangis ng pagsalansang ni Adan, na nagtataglay ng pagkakahalintulad sa kaniya na darating.</p>
  <p class="sb">
    <a id="chapter5_verse15"></a>
    <b>
      <sup>15 </sup>
    </b>Ngunit ang sa kaloob ay hindi gaya ng sa pagkakamali. Sapagkat kung dahil sa pagkakamali ng isang tao ay marami ang namatay, ang di-sana-nararapat na kabaitan ng Diyos at ang kaniyang walang-bayad na kaloob kasama ng di-sana-nararapat na kabaitan sa pamamagitan ng isang taong si Jesu-Kristo ay lalong higit na nanagana sa marami. <a id="chapter5_verse16"></a><b><sup>16 </sup></b>Gayundin, ang nangyayari sa walang-bayad na kaloob ay hindi gaya ng nangyari sa pamamagitan ng isang tao na nagkasala. Sapagkat ang hatol mula sa isang pagkakamali ay nagbunga ng kahatulan, ngunit ang kaloob mula sa maraming pagkakamali ay nagbunga ng pagpapahayag ng katuwiran. <a id="chapter5_verse17"></a><b><sup>17 </sup></b>Sapagkat kung dahil sa pagkakamali ng isang tao ang kamatayan ay namahala bilang hari sa pamamagitan ng isang iyon, lalong higit na yaong mga tumatanggap ng kasaganaan ng di-sana-nararapat na kabaitan at ng walang-bayad na kaloob na katuwiran ay mamamahala bilang mga hari sa buhay sa pamamagitan ng isang tao, si Jesu-Kristo.</p>
  <p class="sb">
    <a id="chapter5_verse18"></a>
    <b>
      <sup>18 </sup>
    </b>Sa gayon nga, kung paanong sa pamamagitan ng isang pagkakamali ang resulta sa lahat ng uri ng mga tao ay kahatulan, sa gayunding paraan sa pamamagitan ng isang gawa ng pagbibigay-katuwiran ang resulta sa lahat ng uri ng mga tao ay ang pagpapahayag sa kanila na matuwid para sa buhay. <a id="chapter5_verse19"></a><b><sup>19 </sup></b>Sapagkat kung paanong sa pamamagitan ng pagsuway ng isang tao ay marami ang ibinilang na makasalanan, sa gayunding paraan sa pamamagitan ng pagkamasunurin ng isang tao ay marami ang ibibilang na matuwid. <a id="chapter5_verse20"></a><b><sup>20 </sup></b>Ngayon ang Kautusan ay pumasok na katabi upang makapanagana ang pagkakamali. Ngunit kung saan nanagana ang kasalanan, ang di-sana-nararapat na kabaitan ay nanagana nang higit pa. <a id="chapter5_verse21"></a><b><sup>21 </sup></b>Sa anong layunin? Upang, kung paanong ang kasalanan ay namahala bilang hari kasama ang kamatayan, sa gayunding paraan ang di-sana-nararapat na kabaitan ay makapamahala bilang hari sa pamamagitan ng katuwiran tungo sa buhay na <a id="page1701"></a>walang hanggan sa pamamagitan ni Jesu-Kristo na ating Panginoon.</p>
</div>