<div>
  <p class="w_biblebookname">Awit</p>
  <p class="sw">Sa tagapangasiwa. Ni David. Isang awitin, isang awit.</p>
  <p class="sl">
    <a id="chapter68"></a>
    <a id="chapter68_verse1"></a>
    <span class="w_ch">
      <b>68 </b>
    </span>Bumangon nawa ang Diyos, mangalat nawa ang kaniyang mga kaaway,</p>
  <p class="sz">At yaong mga masidhing napopoot sa kaniya ay <a id="page918"></a>tumakas nawa dahil sa kaniya.</p>
  <p class="sl">
    <a id="chapter68_verse2"></a>
    <b>
      <sup>2 </sup>
    </b>Kung paanong ang usok ay itinataboy, itaboy mo nawa sila;</p>
  <p class="sz">Kung paanong ang pagkit ay natutunaw dahil sa apoy,</p>
  <p class="sz">Malipol nawa ang mga balakyot mula sa harap ng Diyos.</p>
  <p class="sl">
    <a id="chapter68_verse3"></a>
    <b>
      <sup>3 </sup>
    </b>Ngunit kung tungkol sa mga matuwid, magsaya nawa sila,</p>
  <p class="sz">Lubha nawa silang magalak sa harap ng Diyos,</p>
  <p class="sz">At magbunyi nawa sila sa pagsasaya.</p>
  <p class="sl">
    <a id="chapter68_verse4"></a>
    <b>
      <sup>4 </sup>
    </b>Umawit kayo sa Diyos, umawit kayo ng papuri sa kaniyang pangalan;</p>
  <p class="sz">Magbulalas kayo ng awit sa Isa na dumaraan sa mga disyertong kapatagan</p>
  <p class="sz">Bilang si Jah, na kaniyang pangalan; at magalak kayo sa harap niya;</p>
  <p class="sl">
    <a id="chapter68_verse5"></a>
    <b>
      <sup>5 </sup>
    </b>Ama ng mga batang lalaking walang ama at hukom ng mga babaing balo</p>
  <p class="sz">Ang Diyos sa kaniyang banal na tahanan.</p>
  <p class="sl">
    <a id="chapter68_verse6"></a>
    <b>
      <sup>6 </sup>
    </b>Pinatatahan ng Diyos sa bahay ang mga nag-iisa;</p>
  <p class="sz">Inilalabas niya ang mga bilanggo tungo sa lubos na kasaganaan.</p>
  <p class="sz">Gayunman, kung tungkol sa mga sutil, sila ay tatahan sa tuyot na lupain.</p>
  <p class="sl">
    <a id="chapter68_verse7"></a>
    <b>
      <sup>7 </sup>
    </b>O Diyos, nang yumaon ka sa unahan ng iyong bayan,</p>
  <p class="sz">Nang humayo ka sa disyerto—<i>Selah</i>—</p>
  <p class="sl">
    <a id="chapter68_verse8"></a>
    <b>
      <sup>8 </sup>
    </b>Ang lupa ay umuga,</p>
  <p class="sz">Ang langit din ay tumulo dahil sa Diyos;</p>
  <p class="sz">Ang Sinai na ito ay umuga dahil sa Diyos, ang Diyos ng Israel.</p>
  <p class="sl">
    <a id="chapter68_verse9"></a>
    <b>
      <sup>9 </sup>
    </b>Nagsimula kang magpabuhos ng saganang ulan, O Diyos;</p>
  <p class="sz">Ang iyong mana, maging nang ito ay nanghihimagod—muli mo nga itong pinalakas.</p>
  <p class="sl">
    <a id="chapter68_verse10"></a>
    <b>
      <sup>10 </sup>
    </b>Ang iyong pamayanan ng mga tolda—tumahan sila roon;</p>
  <p class="sz">Sa iyong kabutihan ay inihanda mo iyon para sa napipighati, O Diyos.</p>
  <p class="sl">
    <a id="chapter68_verse11"></a>
    <b>
      <sup>11 </sup>
    </b>Si Jehova ang nagbibigay ng pananalita;</p>
  <p class="sz">Ang mga babaing naghahayag ng mabuting balita ay isang malaking hukbo.</p>
  <p class="sl">
    <a id="chapter68_verse12"></a>
    <b>
      <sup>12 </sup>
    </b>Maging ang mga hari ng mga hukbo ay tumatakas, sila ay tumatakas.</p>
  <p class="sz">Kung tungkol sa kaniya na namamalagi sa tahanan, siya ay nakikibahagi sa samsam.</p>
  <p class="sl">
    <a id="chapter68_verse13"></a>
    <b>
      <sup>13 </sup>
    </b>Bagaman nakahiga kayo sa pagitan ng mga bunton ng abo ng kampo,</p>
  <p class="sz">Naroon ang mga pakpak ng kalapati na nababalutan ng pilak</p>
  <p class="sz">At ang mga bagwis nito ng manilaw-nilaw na luntiang ginto.</p>
  <p class="sl">
    <a id="chapter68_verse14"></a>
    <b>
      <sup>14 </sup>
    </b>Nang ipangalat ng Makapangyarihan-sa-lahat ang mga hari roon,</p>
  <p class="sz">Nagsimulang umulan ng niyebe sa Zalmon.</p>
  <p class="sl">
    <a id="chapter68_verse15"></a>
    <b>
      <sup>15 </sup>
    </b>Ang bulubunduking pook ng Basan ay bundok ng Diyos;</p>
  <p class="sz">Ang bulubunduking pook ng Basan ay bundok ng mga taluktok.</p>
  <p class="sl">
    <a id="chapter68_verse16"></a>
    <b>
      <sup>16 </sup>
    </b>O kayong mga bundok ng mga taluktok, bakit ninyo minamasdan nang may pagkainggit</p>
  <p class="sz">Ang bundok na ninanais ng Diyos na maging tahanan niya?<a id="page919"></a></p>
  <p class="sz">Si Jehova mismo ay tatahan doon magpakailanman.</p>
  <p class="sl">
    <a id="chapter68_verse17"></a>
    <b>
      <sup>17 </sup>
    </b>Ang mga karong pandigma ng Diyos ay sampu-sampung libo, libu-libong paulit-ulit pa.</p>
  <p class="sz">Si Jehova mismo ay dumating mula sa Sinai patungo sa dakong banal.</p>
  <p class="sl">
    <a id="chapter68_verse18"></a>
    <b>
      <sup>18 </sup>
    </b>Umakyat ka sa kaitaasan;</p>
  <p class="sz">Nagdala ka ng mga bihag;</p>
  <p class="sp">Kumuha ka ng mga kaloob sa anyong mga tao,</p>
  <p class="sz">Oo, maging ang mga sutil, upang tumahang kasama nila, O Jah na Diyos.</p>
  <p class="sl">
    <a id="chapter68_verse19"></a>
    <b>
      <sup>19 </sup>
    </b>Pagpalain nawa si Jehova, na sa araw-araw ay siyang nagdadala ng pasan para sa atin,</p>
  <p class="sz">Ang tunay na Diyos ng ating kaligtasan. <i>Selah.</i></p>
  <p class="sl">
    <a id="chapter68_verse20"></a>
    <b>
      <sup>20 </sup>
    </b>Ang tunay na Diyos para sa atin ay isang Diyos ng mga gawa ng pagliligtas;</p>
  <p class="sz">At kay Jehova na Soberanong Panginoon ang mga daang malalabasan mula sa kamatayan.</p>
  <p class="sl">
    <a id="chapter68_verse21"></a>
    <b>
      <sup>21 </sup>
    </b>Tunay na pagdudurug-durugin ng Diyos ang ulo ng kaniyang mga kaaway,</p>
  <p class="sz">Ang mabuhok na tuktok ng ulo ng sinumang gumagala-gala sa kaniyang pagkakasala.</p>
  <p class="sl">
    <a id="chapter68_verse22"></a>
    <b>
      <sup>22 </sup>
    </b>Si Jehova ay nagsabi: “Mula sa Basan ay ibabalik ko,</p>
  <p class="sz">Ibabalik ko sila mula sa mga kalaliman ng dagat,</p>
  <p class="sl">
    <a id="chapter68_verse23"></a>
    <b>
      <sup>23 </sup>
    </b>Upang mahugasan mo ang iyong paa sa dugo,</p>
  <p class="sz">Upang ang dila ng iyong mga aso ay magkaroon ng bahagi nito mula sa mga kaaway.”</p>
  <p class="sl">
    <a id="chapter68_verse24"></a>
    <b>
      <sup>24 </sup>
    </b>Nakita nila ang iyong mga prusisyon, O Diyos,</p>
  <p class="sz">Ang mga prusisyon ng aking Diyos, na aking Hari, patungo sa dakong banal.</p>
  <p class="sl">
    <a id="chapter68_verse25"></a>
    <b>
      <sup>25 </sup>
    </b>Ang mga mang-aawit ay nagpauna, ang mga manunugtog ng mga panugtog na de-kuwerdas ay kasunod nila;</p>
  <p class="sz">Sa pagitan ay ang mga dalagang tumutugtog ng mga tamburin.</p>
  <p class="sl">
    <a id="chapter68_verse26"></a>
    <b>
      <sup>26 </sup>
    </b>Sa mga nagkakatipong karamihan ay pagpalain ang Diyos,</p>
  <p class="sz">Si Jehova, O kayo na mula sa Bukal ng Israel.</p>
  <p class="sl">
    <a id="chapter68_verse27"></a>
    <b>
      <sup>27 </sup>
    </b>Naroon ang munting Benjamin na sumusupil sa kanila,</p>
  <p class="sz">Ang mga prinsipe ng Juda kasama ang kanilang sumisigaw na pulutong,</p>
  <p class="sz">Ang mga prinsipe ng Zebulon, ang mga prinsipe ng Neptali.</p>
  <p class="sl">
    <a id="chapter68_verse28"></a>
    <b>
      <sup>28 </sup>
    </b>Ang iyong Diyos ay nagbigay ng utos sa iyong kalakasan.</p>
  <p class="sz">Magpakita ka ng lakas, O Diyos, ikaw na kumikilos para sa amin.</p>
  <p class="sl">
    <a id="chapter68_verse29"></a>
    <b>
      <sup>29 </sup>
    </b>Dahil sa iyong templo sa Jerusalem,</p>
  <p class="sz">Ang mga hari ay magdadala ng mga kaloob sa iyo.</p>
  <p class="sl">
    <a id="chapter68_verse30"></a>
    <b>
      <sup>30 </sup>
    </b>Sawayin mo ang mabangis na hayop na nasa mga tambo, ang kapulungan ng mga toro,</p>
  <p class="sz">Kasama ang mga guya ng mga bayan, na bawat isa ay yumayapak sa mga piraso ng pilak.</p>
  <p class="sz">Pinangalat niya ang mga bayan na nalulugod sa mga labanan.</p>
  <p class="sl">
    <a id="chapter68_verse31"></a>
    <b>
      <sup>31 </sup>
    </b>Mga bagay na yaring-bronse ay manggagaling sa Ehipto;<a id="page920"></a></p>
  <p class="sz">Ang Cus ay mabilis na mag-uunat ng mga kamay nito na may mga kaloob para sa Diyos.</p>
  <p class="sl">
    <a id="chapter68_verse32"></a>
    <b>
      <sup>32 </sup>
    </b>O kayong mga kaharian sa lupa, umawit kayo sa Diyos,</p>
  <p class="sz">Umawit kayo ng papuri kay Jehova—<i>Selah</i>—</p>
  <p class="sl">
    <a id="chapter68_verse33"></a>
    <b>
      <sup>33 </sup>
    </b>Sa Isa na nakasakay sa sinaunang langit ng mga langit.</p>
  <p class="sz">Narito! Inihihiyaw niya ang kaniyang tinig, isang malakas na tinig.</p>
  <p class="sl">
    <a id="chapter68_verse34"></a>
    <b>
      <sup>34 </sup>
    </b>Mag-ukol kayo ng kalakasan sa Diyos.</p>
  <p class="sz">Ang kaniyang karilagan ay nasa Israel at ang kaniyang kalakasan ay nasa mga ulap.</p>
  <p class="sl">
    <a id="chapter68_verse35"></a>
    <b>
      <sup>35 </sup>
    </b>Ang Diyos ay kakila-kilabot mula sa iyong maringal na santuwaryo.</p>
  <p class="sz">Siya ang Diyos ng Israel, na nagbibigay ng kalakasan, maging ng kapangyarihan sa bayan.</p>
  <p class="sz">Pagpalain nawa ang Diyos.</p>
</div>