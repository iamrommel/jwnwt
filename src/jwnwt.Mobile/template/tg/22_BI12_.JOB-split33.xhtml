<div>
  <p class="w_biblebookname">Job</p>
  <p class="sl">
    <a id="chapter33"></a>
    <a id="chapter33_verse1"></a>
    <span class="w_ch">
      <b>33 </b>
    </span>“Gayunman, O Job, pakisuyong dinggin mo ang aking mga salita,</p>
  <p class="sz">At sa lahat ng aking pananalita ay makinig ka.</p>
  <p class="sl">
    <a id="chapter33_verse2"></a>
    <b>
      <sup>2 </sup>
    </b>Masdan, pakisuyo! Kailangan kong ibuka ang aking bibig;</p>
  <p class="sz">Ang aking dila pati na ang aking ngalangala ay kailangang magsalita.</p>
  <p class="sl">
    <a id="chapter33_verse3"></a>
    <b>
      <sup>3 </sup>
    </b>Ang aking mga pananalita ang siyang katuwiran ng aking puso,</p>
  <p class="sz">At kaalaman ang sinasabi ng aking mga labi nang may kataimtiman.</p>
  <p class="sl">
    <a id="chapter33_verse4"></a>
    <b>
      <sup>4 </sup>
    </b>Nilikha ako ng espiritu ng Diyos,</p>
  <p class="sz">At binuhay ako ng hininga ng Makapangyarihan-sa-lahat.</p>
  <p class="sl">
    <a id="chapter33_verse5"></a>
    <b>
      <sup>5 </sup>
    </b>Kung kaya mo, sagutin mo ako,</p>
  <p class="sz">Magsaayos ka ng mga salita sa harap ko; tumayo ka.</p>
  <p class="sl">
    <a id="chapter33_verse6"></a>
    <b>
      <sup>6 </sup>
    </b>Narito! Ako ay gaya mo rin sa tunay na Diyos;</p>
  <p class="sz">Hinubog ako mula sa luwad, ako man.</p>
  <p class="sl">
    <a id="chapter33_verse7"></a>
    <b>
      <sup>7 </sup>
    </b>Narito! Walang kakilabutan sa akin ang sisindak sa iyo,</p>
  <p class="sz">At walang panggigipit mula sa akin ang magiging mabigat sa iyo.</p>
  <p class="sl">
    <a id="chapter33_verse8"></a>
    <b>
      <sup>8 </sup>
    </b>Gayunma’y sinabi mo sa aking pandinig,</p>
  <p class="sz">At ang tinig ng iyong mga salita ay lagi kong naririnig,</p>
  <p class="sl">
    <a id="chapter33_verse9"></a>
    <b>
      <sup>9 </sup>
    </b>‘Ako ay dalisay at walang pagsalansang;</p>
  <p class="sz">Malinis ako, at wala akong kamalian.</p>
  <p class="sl">
    <a id="chapter33_verse10"></a>
    <b>
      <sup>10 </sup>
    </b>Narito! Nakasusumpong siya ng mga pagkakataon upang salansangin ako,</p>
  <p class="sz">Itinuturing niya akong kaaway niya.</p>
  <p class="sl">
    <a id="chapter33_verse11"></a>
    <b>
      <sup>11 </sup>
    </b>Inilalagay niya ang aking mga paa sa mga pangawan,</p>
  <p class="sz">Binabantayan niya ang lahat ng aking mga landas.’</p>
  <p class="sl">
    <a id="chapter33_verse12"></a>
    <b>
      <sup>12 </sup>
    </b>Narito! Dito ay wala ka sa tama, sasagot ako sa iyo;</p>
  <p class="sz">Sapagkat ang Diyos ay lubhang nakahihigit sa taong mortal.</p>
  <p class="sl">
    <a id="chapter33_verse13"></a>
    <b>
      <sup>13 </sup>
    </b>Bakit ka nakipagtalo laban sa kaniya,</p>
  <p class="sz">Dahil sa hindi niya sinasagot ang lahat ng iyong mga salita?</p>
  <p class="sl">
    <a id="chapter33_verse14"></a>
    <b>
      <sup>14 </sup>
    </b>Sapagkat ang Diyos ay nagsasalita nang minsan,</p>
  <p class="sz">At makalawang ulit—bagaman hindi iyon pinapansin ng isa—</p>
  <p class="sl">
    <a id="chapter33_verse15"></a>
    <b>
      <sup>15 </sup>
    </b>Sa panaginip, sa isang pangitain sa gabi,</p>
  <p class="sz">Kapag sumasapit sa mga tao ang mahimbing na tulog,</p>
  <p class="sz">Kapag umiidlip sa higaan.</p>
  <p class="sl">
    <a id="page839"></a>
    <a id="chapter33_verse16"></a>
    <b>
      <sup>16 </sup>
    </b>Sa panahong iyon ay binubuksan niya ang pandinig ng mga tao,</p>
  <p class="sz">At sa payo sa kanila ay inilalagay niya ang kaniyang tatak,</p>
  <p class="sl">
    <a id="chapter33_verse17"></a>
    <b>
      <sup>17 </sup>
    </b>Upang ihiwalay ang tao mula sa kaniyang gawa,</p>
  <p class="sz">At upang maikubli niya ang pagmamapuri mula sa matipunong lalaki.</p>
  <p class="sl">
    <a id="chapter33_verse18"></a>
    <b>
      <sup>18 </sup>
    </b>Pinipigilan niya ang kaniyang kaluluwa sa pagkahulog sa hukay</p>
  <p class="sz">At ang kaniyang buhay sa pagpanaw sa pamamagitan ng suligi.</p>
  <p class="sl">
    <a id="chapter33_verse19"></a>
    <b>
      <sup>19 </sup>
    </b>At siya ay sinasaway nga na may kirot sa kaniyang higaan,</p>
  <p class="sz">At ang pag-aaway ng kaniyang mga buto ay patuluyan.</p>
  <p class="sl">
    <a id="chapter33_verse20"></a>
    <b>
      <sup>20 </sup>
    </b>At ginagawa ngang karima-rimarim ng kaniyang buhay ang tinapay,</p>
  <p class="sz">At ng kaniyang kaluluwa ang kanais-nais na pagkain.</p>
  <p class="sl">
    <a id="chapter33_verse21"></a>
    <b>
      <sup>21 </sup>
    </b>Ang kaniyang laman ay natutuyot mula sa paningin,</p>
  <p class="sz">At ang kaniyang mga buto na hindi nakikita ay talagang nahahantad.</p>
  <p class="sl">
    <a id="chapter33_verse22"></a>
    <b>
      <sup>22 </sup>
    </b>At ang kaniyang kaluluwa ay nalalapit sa hukay,</p>
  <p class="sz">At ang kaniyang buhay doon sa mga pumapatay.</p>
  <p class="sl">
    <a id="chapter33_verse23"></a>
    <b>
      <sup>23 </sup>
    </b>Kung may mensahero para sa kaniya,</p>
  <p class="sz">Isang tagapagsalita, isa sa isang libo,</p>
  <p class="sz">Upang sabihin sa tao ang kaniyang katuwiran,</p>
  <p class="sl">
    <a id="chapter33_verse24"></a>
    <b>
      <sup>24 </sup>
    </b>Kung magkagayon ay lilingapin niya siya at sasabihin,</p>
  <p class="sz">‘Sagipin siya mula sa pagkababa sa hukay!</p>
  <p class="sz">Nakasumpong ako ng pantubos!</p>
  <p class="sl">
    <a id="chapter33_verse25"></a>
    <b>
      <sup>25 </sup>
    </b>Maging higit na sariwa pa ang kaniyang laman kaysa noong kabataan;</p>
  <p class="sz">Mabalik siya sa mga araw ng lakas ng kaniyang kabataan.’</p>
  <p class="sl">
    <a id="chapter33_verse26"></a>
    <b>
      <sup>26 </sup>
    </b>Mamamanhik siya sa Diyos upang kalugdan siya nito,</p>
  <p class="sz">At makikita niya ang kaniyang mukha taglay ang mga sigaw ng kagalakan,</p>
  <p class="sz">At isasauli Niya sa taong mortal ang Kaniyang katuwiran.</p>
  <p class="sl">
    <a id="chapter33_verse27"></a>
    <b>
      <sup>27 </sup>
    </b>Siya ay aawit sa mga tao at magsasabi,</p>
  <p class="sz">‘Nagkasala ako; at ang matuwid ay binaluktot ko,</p>
  <p class="sz">At hindi nga iyon ang nararapat para sa akin.</p>
  <p class="sl">
    <a id="chapter33_verse28"></a>
    <b>
      <sup>28 </sup>
    </b>Tinubos niya ang aking kaluluwa mula sa pagparoon sa hukay,</p>
  <p class="sz">At makikita ng aking buhay ang liwanag.’</p>
  <p class="sl">
    <a id="chapter33_verse29"></a>
    <b>
      <sup>29 </sup>
    </b>Narito! Ang lahat ng bagay na ito ay isinasagawa ng Diyos,</p>
  <p class="sz">Dalawang ulit, tatlong ulit, para sa matipunong lalaki,</p>
  <p class="sl">
    <a id="chapter33_verse30"></a>
    <b>
      <sup>30 </sup>
    </b>Upang ibalik ang kaniyang kaluluwa mula sa hukay,</p>
  <p class="sz">Upang maliwanagan siya ng liwanag niyaong mga buháy.</p>
  <p class="sl">
    <a id="chapter33_verse31"></a>
    <b>
      <sup>31 </sup>
    </b>Magbigay-pansin ka, O Job! Makinig ka sa akin!</p>
  <p class="sz">Tumahimik ka, at ako ay patuloy na magsasalita.</p>
  <p class="sl">
    <a id="chapter33_verse32"></a>
    <b>
      <sup>32 </sup>
    </b>Kung may mga salitang sasabihin, sagutin mo ako;</p>
  <p class="sz">Magsalita ka, sapagkat ako ay nalugod sa iyong katuwiran.</p>
  <p class="sl">
    <a id="chapter33_verse33"></a>
    <b>
      <sup>33 </sup>
    </b>Kung wala, ikaw ay makinig sa akin;</p>
  <p class="sz">Tumahimik ka, at tuturuan kita ng karunungan.”</p>
</div>