<div><p class="biblename">Ang Ikalawa ni Juan</p><div id="chapter1_verse1"><span class="w_ch"><b>1 </b></span>Ang matandang lalaki sa piniling ginang at sa kaniyang mga anak, na totoong iniibig ko, at hindi lamang ako, kundi lahat din niyaong mga nakakilala ng katotohanan, </div><div id="chapter1_verse2"><b><sup>2 </sup></b>dahil sa katotohanan na nananatili sa atin, at ito ay sasaatin magpakailanman. </div><div id="chapter1_verse3"><b><sup>3 </sup></b>Sasaatin ang di-sana-nararapat na kabaitan, awa at kapayapaan mula sa Diyos na Ama at mula kay Jesu-Kristo na Anak ng Ama, sa katotohanan at pag-ibig.</div><div id="chapter1_verse4"><b><sup>4 </sup></b>Ako ay labis na nagsasaya sapagkat nasumpungan ko ang ilan sa iyong mga anak na lumalakad sa katotohanan, gaya ng tinanggap nating utos mula sa Ama. </div><div id="chapter1_verse5"><b><sup>5 </sup></b>Kaya ngayon ay hinihiling ko sa iyo, ginang, bilang isang tao na sumusulat <div id="page1849"></div>sa iyo, hindi ang isang bagong utos, kundi yaong tinaglay natin buhat pa nang pasimula, na mag-ibigan tayo sa isaâ€™t isa. </div><div id="chapter1_verse6"><b><sup>6 </sup></b>At ito ang kahulugan ng pag-ibig, na patuloy tayong lumakad ayon sa kaniyang mga utos. Ito ang utos, gaya ng inyong narinig buhat pa nang pasimula, na patuloy kayong lumakad dito. </div><div id="chapter1_verse7"><b><sup>7 </sup></b>Sapagkat maraming manlilinlang ang humayo na sa sanlibutan, mga taong hindi naghahayag na si Jesu-Kristo ay dumating sa laman. Ito ang manlilinlang at ang antikristo.</div><div id="chapter1_verse8"><b><sup>8 </sup></b>Ingatan ninyo ang inyong sarili, upang huwag ninyong maiwala ang mga bagay na aming pinagpagalan, kundi upang matamo ninyo ang buong gantimpala. </div><div id="chapter1_verse9"><b><sup>9 </sup></b>Ang bawat isa na nagpapauna at hindi nananatili sa turo ng Kristo ay hindi kinaroroonan ng Diyos. Siya na nananatili sa turong ito ang siyang kinaroroonan kapuwa ng Ama at ng Anak. </div><div id="chapter1_verse10"><b><sup>10 </sup></b>Kung may sinumang dumating sa inyo at hindi dala ang turong ito, huwag ninyo siyang tanggapin sa inyong mga tahanan o magsabi sa kaniya ng isang pagbati. </div><div id="chapter1_verse11"><b><sup>11 </sup></b>Sapagkat siya na nagsasabi sa kaniya ng isang pagbati ay kabahagi sa kaniyang balakyot na mga gawa.</div><div id="chapter1_verse12"><b><sup>12 </sup></b>Bagaman marami akong mga bagay na isusulat sa inyo, hindi ko nais na gawin iyon sa papel at tinta, kundi umaasa akong makapariyan sa inyo at makipag-usap sa inyo nang mukhaan, upang ang inyong kagalakan ay malubos.</div><div id="chapter1_verse13"><b><sup>13 </sup></b>Ang mga anak ng iyong kapatid na babae, ang pinili, ay nagpapadala sa iyo ng kanilang mga pagbati.</div></div>