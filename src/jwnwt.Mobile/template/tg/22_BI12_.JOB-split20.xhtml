<div>
  <p class="w_biblebookname">Job</p>
  <p class="sb">
    <a id="chapter20"></a>
    <a id="chapter20_verse1"></a>
    <span class="w_ch">
      <b>20 </b>
    </span>At si Zopar na Naamatita ay tumugon at nagsabi:</p>
  <p class="sl">
    <a id="chapter20_verse2"></a>
    <b>
      <sup>2 </sup>
    </b>“Kaya sinasagot ako ng aking mga nakababalisang kaisipan,</p>
  <p class="sz">Dahil nga sa aking panloob na pagkabagabag.</p>
  <p class="sl">
    <a id="chapter20_verse3"></a>
    <b>
      <sup>3 </sup>
    </b>Isang mapang-insultong payo sa akin ang naririnig ko;</p>
  <p class="sz">At isang espiritu na walang pagkaunawa na taglay ko ang tumutugon sa akin.</p>
  <p class="sl">
    <a id="chapter20_verse4"></a>
    <b>
      <sup>4 </sup>
    </b>Lagi mo bang nalalaman ang mismong bagay na ito,</p>
  <p class="sz">Magmula nang ang tao ay malagay sa ibabaw ng lupa,</p>
  <p class="sl">
    <a id="chapter20_verse5"></a>
    <b>
      <sup>5 </sup>
    </b>Na ang hiyaw ng kagalakan ng mga taong balakyot ay maikli</p>
  <p class="sz">At ang pagsasaya ng isang apostata ay panandalian?</p>
  <p class="sl">
    <a id="chapter20_verse6"></a>
    <b>
      <sup>6 </sup>
    </b>Bagaman ang kaniyang kagalingan ay pumapailanlang hanggang sa langit</p>
  <p class="sz">At ang kaniyang ulo mismo ay umaabot hanggang sa mga ulap,</p>
  <p class="sl">
    <a id="chapter20_verse7"></a>
    <b>
      <sup>7 </sup>
    </b>Tulad ng kaniyang mga limpak ng dumi ay maglalaho siya magpakailanman;</p>
  <p class="sz">Ang mismong mga nakakakita sa kaniya ay magsasabi, ‘Nasaan siya?’</p>
  <p class="sl">
    <a id="chapter20_verse8"></a>
    <b>
      <sup>8 </sup>
    </b>Tulad ng isang panaginip ay mawawala siya, at hindi nila siya masusumpungan;</p>
  <p class="sz">At siya ay maglalahong tulad ng isang pangitain sa gabi.</p>
  <p class="sl">
    <a id="chapter20_verse9"></a>
    <b>
      <sup>9 </sup>
    </b>Ang mata na nakakita sa kaniya ay hindi na siya muling makikita,</p>
  <p class="sz">At hindi na siya mamamasdan pa ng kaniyang dako.</p>
  <p class="sl">
    <a id="chapter20_verse10"></a>
    <b>
      <sup>10 </sup>
    </b>Ang kaniyang mga anak ay maghahanap ng lingap ng mga taong maralita,</p>
  <p class="sz">At isasauli ng kaniyang sariling mga kamay ang kaniyang mahahalagang bagay.</p>
  <p class="sl">
    <a id="chapter20_verse11"></a>
    <b>
      <sup>11 </sup>
    </b>Ang kaniyang mga buto ay puspos ng lakas ng kaniyang kabataan,</p>
  <p class="sz">Ngunit iyon ay kasama niyang hihiga sa alabok.</p>
  <p class="sl">
    <a id="chapter20_verse12"></a>
    <b>
      <sup>12 </sup>
    </b>Kung ang kasamaan ay matamis sa kaniyang bibig,</p>
  <p class="sz">Kung tinutunaw niya iyon sa ilalim ng kaniyang dila,</p>
  <p class="sl">
    <a id="chapter20_verse13"></a>
    <b>
      <sup>13 </sup>
    </b>Kung pinagmamalasakitan niya iyon at hindi niya iyon iniiwan,</p>
  <p class="sz">At kung pinananatili niya iyon sa loob ng kaniyang ngalangala,</p>
  <p class="sl">
    <a id="chapter20_verse14"></a>
    <b>
      <sup>14 </sup>
    </b>Ang kaniyang pagkain ay tiyak na mababago sa kaniyang sariling mga bituka;</p>
  <p class="sz">Iyon ay magiging apdo ng mga kobra sa loob niya.</p>
  <p class="sl">
    <a id="chapter20_verse15"></a>
    <b>
      <sup>15 </sup>
    </b>Ang yaman ay kaniyang nilulon, ngunit isusuka niya iyon;</p>
  <p class="sz">Palalabasin iyon ng Diyos mula sa kaniya mismong tiyan.</p>
  <p class="sl">
    <a id="chapter20_verse16"></a>
    <b>
      <sup>16 </sup>
    </b>Ang kamandag ng mga kobra ay sisipsipin niya;</p>
  <p class="sz">Ang dila ng isang ulupong ang papatay sa kaniya.</p>
  <p class="sl">
    <a id="chapter20_verse17"></a>
    <b>
      <sup>17 </sup>
    </b>Hindi niya makikita ang mga daanang-tubig,</p>
  <p class="sz">Ang mga bumubukal na batis ng pulot-pukyutan at mantikilya.</p>
  <p class="sl">
    <a id="page821"></a>
    <a id="chapter20_verse18"></a>
    <b>
      <sup>18 </sup>
    </b>Isasauli niya ang kaniyang tinamong ari-arian at hindi niya iyon lalamunin;</p>
  <p class="sz">Gaya ng yaman mula sa kaniyang pangangalakal, na hindi naman niya tatamasahin.</p>
  <p class="sl">
    <a id="chapter20_verse19"></a>
    <b>
      <sup>19 </sup>
    </b>Sapagkat naniil siya, iniwan niya ang mga maralita;</p>
  <p class="sz">Nang-agaw siya ng bahay na hindi niya itinayo.</p>
  <p class="sl">
    <a id="chapter20_verse20"></a>
    <b>
      <sup>20 </sup>
    </b>Sapagkat tiyak na hindi makakakilala ng kaginhawahan ang kaniyang tiyan;</p>
  <p class="sz">Sa pamamagitan ng kaniyang mga kanais-nais na bagay ay hindi siya makatatakas.</p>
  <p class="sl">
    <a id="chapter20_verse21"></a>
    <b>
      <sup>21 </sup>
    </b>Wala nang anumang natitira upang malamon niya;</p>
  <p class="sz">Kaya naman ang kaniyang kaginhawahan ay hindi mamamalagi.</p>
  <p class="sl">
    <a id="chapter20_verse22"></a>
    <b>
      <sup>22 </sup>
    </b>Habang ang kaniyang kasaganaan ay nasa tugatog nito ay makadarama siya ng pagkabalisa;</p>
  <p class="sz">Ang buong kapangyarihan ng kasawian ay darating laban sa kaniya.</p>
  <p class="sl">
    <a id="chapter20_verse23"></a>
    <b>
      <sup>23 </sup>
    </b>Mangyari nawa na, upang busugin ang kaniyang tiyan,</p>
  <p class="sz">Pasasapitin niya sa kaniya ang kaniyang nag-aapoy na galit</p>
  <p class="sz">At pauulanin niya iyon sa kaniya, hanggang sa kaniyang bituka.</p>
  <p class="sl">
    <a id="chapter20_verse24"></a>
    <b>
      <sup>24 </sup>
    </b>Siya ay tatakas mula sa baluting bakal;</p>
  <p class="sz">Gugutayin siya ng isang busog na tanso.</p>
  <p class="sl">
    <a id="chapter20_verse25"></a>
    <b>
      <sup>25 </sup>
    </b>Isang suligi ang tatagos pa nga sa kaniyang likod,</p>
  <p class="sz">At isang kumikinang na sandata ang tatagos sa kaniyang apdo;</p>
  <p class="sz">Mga nakatatakot na bagay ang hahayo laban sa kaniya.</p>
  <p class="sl">
    <a id="chapter20_verse26"></a>
    <b>
      <sup>26 </sup>
    </b>Ang buong kadiliman ay itataan para sa kaniyang mga minamahalagang bagay;</p>
  <p class="sz">Isang apoy na hindi hinipan ninuman ang lalamon sa kaniya;</p>
  <p class="sz">At ang natirang buháy sa kaniyang tolda ay mapapahamak.</p>
  <p class="sl">
    <a id="chapter20_verse27"></a>
    <b>
      <sup>27 </sup>
    </b>Ilalantad ng langit ang kaniyang kamalian,</p>
  <p class="sz">At ang lupa ay sasalansang laban sa kaniya.</p>
  <p class="sl">
    <a id="chapter20_verse28"></a>
    <b>
      <sup>28 </sup>
    </b>Aanurin ng isang malakas na ulan ang kaniyang bahay;</p>
  <p class="sz">May mga bagay na ibubuhos sa araw ng kaniyang galit.</p>
  <p class="sl">
    <a id="chapter20_verse29"></a>
    <b>
      <sup>29 </sup>
    </b>Ito ang bahagi ng taong balakyot mula sa Diyos,</p>
  <p class="sz">Ang kaniya ngang takdang mana mula sa Diyos.”</p>
</div>