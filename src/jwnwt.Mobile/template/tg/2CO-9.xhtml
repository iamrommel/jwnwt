<div>
  <div id="chapter9_verse1">
    <span class="w_ch">
      <b>9 </b>
    </span>Ngayon may kinalaman sa ministeryo na para sa mga banal, ito ay kalabisan nang isulat ko sa inyo, </div>
  <div id="chapter9_verse2">
    <b>
      <sup>2 </sup>
    </b>sapagkat alam ko ang pagiging handa ng inyong isip na siyang ipinaghahambog ko sa mga taga-Macedonia tungkol sa inyo, na ang Acaya ay isang taon na ngayong nakahanda, at napukaw ng inyong sigasig ang karamihan sa kanila. </div>
  <div id="chapter9_verse3">
    <b>
      <sup>3 </sup>
    </b>Ngunit isinusugo ko ang mga kapatid, upang ang aming paghahambog tungkol sa inyo ay hindi mapatunayang walang kabuluhan sa bagay na ito, kundi sa halip ay maging talagang handa kayo, gaya ng sinasabi ko noon na magkakagayon nga kayo. </div>
  <div id="chapter9_verse4">
    <b>
      <sup>4 </sup>
    </b>Kung hindi, sa anumang paraan, sakaling may mga taga-Macedonia na sumama sa akin at masumpungan kayong hindi nakahanda, kami—huwag nang sabihing kayo—ay malalagay sa kahihiyan sa pagtitiwala naming ito. </div>
  <div id="chapter9_verse5">
    <b>
      <sup>5 </sup>
    </b>Kaya nga naisip kong kinakailangang patibaying-loob ang mga kapatid na pumariyan sa inyo nang patiuna at ihanda nang patiuna ang inyong saganang kaloob na ipinangako noong una, nang sa gayon, ito ay maihanda bilang isang saganang kaloob at hindi gaya ng isang bagay na ipinangikil.</div>
  <div id="chapter9_verse6">
    <b>
      <sup>6 </sup>
    </b>Ngunit kung tungkol dito, siya na naghahasik nang kaunti ay mag-aani rin nang kaunti; at siya na naghahasik nang sagana ay mag-aani rin nang sagana. </div>
  <div id="chapter9_verse7">
    <b>
      <sup>7 </sup>
    </b>Gawin ng bawat isa ang ayon sa ipinasiya niya sa kaniyang puso, hindi mabigat sa loob o sa ilalim ng pamimilit, sapagkat iniibig ng Diyos ang masayang nagbibigay.</div>
  <div id="chapter9_verse8">
    <b>
      <sup>8 </sup>
    </b>Bukod diyan, magagawa ng Diyos na managana sa inyo ang kaniyang buong di-sana-nararapat na kabaitan, upang habang lagi kayong may lubos na kasapatan sa lahat ng bagay ay magkaroon kayo ng sagana para sa bawat gawang mabuti. </div>
  <div id="chapter9_verse9">
    <b>
      <sup>9 </sup>
    </b>(Gaya nga ng nasusulat: “Namahagi siya nang malawakan, namigay siya sa mga dukha, ang kaniyang katuwiran ay namamalagi magpakailanman.” </div>
  <div id="chapter9_verse10">
    <b>
      <sup>10 </sup>
    </b>Ngayon siya na saganang naglalaan ng binhi sa manghahasik at ng tinapay na kakainin ay maglalaan at magpaparami ng binhi na inyong ihahasik at magpapalago sa mga bunga ng inyong katuwiran.) </div>
  <div id="chapter9_verse11">
    <b>
      <sup>11 </sup>
    </b>Sa lahat ng bagay ay pinayayaman kayo ukol sa bawat uri ng pagkabukas-palad, na gumagawa sa pamamagitan namin <div id="page1750"></div>ng kapahayagan ng pasasalamat sa Diyos; </div>
  <div id="chapter9_verse12">
    <b>
      <sup>12 </sup>
    </b>sapagkat ang ministeryo ng pangmadlang paglilingkod na ito ay hindi lamang upang ilaan nang sagana ang mga pangangailangan ng mga banal kundi upang maging mayaman din sa maraming kapahayagan ng pasasalamat sa Diyos. </div>
  <div id="chapter9_verse13">
    <b>
      <sup>13 </sup>
    </b>Dahilan sa katunayan na ibinibigay ng ministeryong ito, niluluwalhati nila ang Diyos dahil mapagpasakop kayo sa mabuting balita tungkol sa Kristo, gaya ng hayagan ninyong sinasabi, at dahil bukas-palad kayo sa inyong abuloy sa kanila at sa lahat; </div>
  <div id="chapter9_verse14">
    <b>
      <sup>14 </sup>
    </b>at lakip ang pagsusumamo para sa inyo ay nananabik sila sa inyo dahil sa nakahihigit na di-sana-nararapat na kabaitan ng Diyos sa inyo.</div>
  <div id="chapter9_verse15">
    <b>
      <sup>15 </sup>
    </b>Salamat sa Diyos dahil sa kaniyang di-mailarawang kaloob na walang bayad.</div>
</div>