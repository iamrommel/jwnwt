<div>
  <div id="chapter2_verse1">
    <span class="w_ch">
      <b>2 </b>
    </span>“Isa akong hamak na safron sa baybaying kapatagan, isang liryo sa mabababang kapatagan.”</div>
  <div id="chapter2_verse2">
    <b>
      <sup>2 </sup>
    </b>“Tulad ng isang liryo sa gitna ng matitinik na panirang-damo, gayon ang kaibigan kong babae sa gitna ng mga anak na babae.”</div>
  <div id="chapter2_verse3">
    <b>
      <sup>3 </sup>
    </b>“Tulad ng puno ng mansanas sa gitna ng mga punungkahoy sa kagubatan, gayon ang mahal ko sa gitna ng mga anak na lalaki. Ang kaniyang lilim ay marubdob kong ninanasa, at doon ako umuupo, at ang kaniyang bunga ay matamis sa aking ngalangala. </div>
  <div id="chapter2_verse4">
    <b>
      <sup>4 </sup>
    </b>Dinala niya ako sa bahay ng alak, at ang kaniyang watawat sa ibabaw ko ay pag-ibig. </div>
  <div id="chapter2_verse5">
    <b>
      <sup>5 </sup>
    </b>Paginhawahin ninyo ako sa mga kakaning pasas, palakasin ninyo ako sa mga mansanas; sapagkat ako ay may sakit sa pag-ibig. </div>
  <div id="chapter2_verse6">
    <b>
      <sup>6 </sup>
    </b>Ang kaniyang kaliwang kamay ay nasa ilalim ng aking ulo; at ang kaniyang kanang kamay—nakayakap ito sa akin. </div>
  <div id="chapter2_verse7">
    <b>
      <sup>7 </sup>
    </b>Pinanumpa ko kayo, O mga anak na babae ng Jerusalem, sa harap ng mga babaing gasela o sa harap ng mga babaing usa sa parang, na hindi ninyo tatangkaing gisingin o pukawin sa akin ang pag-ibig hanggang sa naisin nito.</div>
  <div id="chapter2_verse8">
    <b>
      <sup>8 </sup>
    </b>“Ang tinig ng mahal ko! Narito! Ang isang ito ay dumarating, umaakyat sa mga bundok, lumulukso sa mga burol. </div>
  <div id="chapter2_verse9">
    <b>
      <sup>9 </sup>
    </b>Ang mahal ko ay kahalintulad ng isang gasela o ng batang lalaking usa. Narito! Ang isang ito ay nakatayo sa likuran ng aming pader, nagmamasid mula sa mga bintana, tumatanaw mula sa pagitan ng mga sala-sala. </div>
  <div id="chapter2_verse10">
    <b>
      <sup>10 </sup>
    </b>Ang mahal ko ay sumagot at nagsabi sa akin, ‘Bumangon ka, ikaw na kaibigan kong babae, ang maganda ko, at tayo na. </div>
  <div id="chapter2_verse11">
    <b>
      <sup>11 </sup>
    </b>Sapagkat, narito! ang tag-ulan ay nakaraan na, ang ulan ay tumigil na, yumaon na ito. </div>
  <div id="chapter2_verse12">
    <b>
      <sup>12 </sup>
    </b>Ang mga bulaklak ay lumitaw na sa lupain, ang mismong panahon ng pagtatabas sa punong ubas ay dumating na, at ang tinig ng batu-bato ay naririnig na sa ating lupain. </div>
  <div id="chapter2_verse13">
    <b>
      <sup>13 </sup>
    </b>Kung tungkol sa puno ng igos, iyon ay nagkulay-hinog na dahil sa mga unang igos nito; at ang mga punong ubas ay namumulaklak, nagbibigay na sila ng kanilang bango. Bumangon <div id="page1063"></div>ka, halika, O kaibigan kong babae, ang maganda ko, at tayo na. </div>
  <div id="chapter2_verse14">
    <b>
      <sup>14 </sup>
    </b>O kalapati ko na nasa mga puwang ng malaking bato, sa kubling dako ng matarik na daan, ipakita mo sa akin ang iyong anyo, iparinig mo sa akin ang iyong tinig, sapagkat ang iyong tinig ay kalugud-lugod at ang iyong anyo ay kahali-halina.’ ”</div>
  <div id="chapter2_verse15">
    <b>
      <sup>15 </sup>
    </b>“Hulihin ninyo ang mga sorra para sa amin, ang maliliit na sorra na naninira ng mga ubasan, sapagkat ang aming mga ubasan ay namumulaklak.”</div>
  <div id="chapter2_verse16">
    <b>
      <sup>16 </sup>
    </b>“Ang mahal ko ay akin at ako ay kaniya. Siya ay nagpapastol sa gitna ng mga liryo. </div>
  <div id="chapter2_verse17">
    <b>
      <sup>17 </sup>
    </b>Hanggang sa humihip ang araw at tumakas ang mga anino, bumalik ka, O mahal ko; maging gaya ka ng gasela o ng batang lalaking usa sa ibabaw ng mga bundok ng paghihiwalay.</div>
</div>